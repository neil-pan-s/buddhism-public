<!doctype html>
<html lang="en">
  <head>
    <meta charset="UTF-8" />
    <link rel="icon" href="/favicon.ico" sizes="48x48" />
    <link
      rel="icon"
      href="/icons/favicon.svg"
      sizes="any"
      type="image/svg+xml"
    />
    <link rel="apple-touch-icon" href="/icons/apple-touch-icon-180x180.png" />
    <meta name="viewport" content="width=device-width, initial-scale=1.0" />
    <meta
      name="keywords"
      content="大藏经AI,佛经AI,大正藏,佛经,经律论,密宗,大乘经典,小乘经典,佛教,佛经翻译,现代文经文,心经,金刚经,楞严经,莲华经,华严经,阿弥陀经,长阿含经,地藏经,无量寿经,四十二章经"
    />
    <meta
      name="description"
      content="大藏经AI, 让阅读佛经变简单, AI 翻译14000卷大藏经 文言文现代文对照阅读"
    />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin="" />
    <link
      href="https://fonts.googleapis.com/css2?family=Noto+Serif+SC:wght@200..900&amp;family=Noto+Serif+TC:wght@200..900&amp;display=swap"
      rel="stylesheet"
    />

    <title>::: 大藏经 | 摩訶止觀卷第一(上) :::</title>
    <script
      type="module"
      async=""
      crossorigin=""
      src="/assets/app-COE7Devr.js"
    ></script>
    <link rel="stylesheet" crossorigin="" href="/assets/CU45yI3U.css" />
    <link rel="manifest" href="/manifest.webmanifest" />
    <script id="vite-plugin-pwa:register-sw" src="/registerSW.js"></script>
    <link rel="modulepreload" crossorigin="" href="/assets/BQbQ0AiB.js" />
  </head>
  <body>
    <div id="app" data-server-rendered="true">
      <!--[-->
      <header class="font-family-app" data-v-ba19d948="">
        <nav
          class="nav hidden-sm-and-down"
          data-v-ba19d948=""
          data-v-75fed3d3=""
        >
          <!--[--><a href="/" class="logo" data-v-ba19d948=""
            ><img
              src="/assets/logo-BxXFPa_3.png"
              width="150"
              alt="大藏经"
              data-v-ba19d948="" /></a
          ><!--]--><a href="/sutra" class="" data-v-75fed3d3=""
            ><!--[--><!--]--><span class="" data-v-75fed3d3="">经藏</span></a
          ><a href="/vinaya" class="" data-v-75fed3d3=""
            ><!--[--><!--]--><span class="" data-v-75fed3d3="">律藏</span></a
          ><a href="/sastra" class="" data-v-75fed3d3=""
            ><!--[--><!--]--><span class="" data-v-75fed3d3="">论藏</span></a
          ><a href="/other" class="" data-v-75fed3d3=""
            ><!--[--><!--]--><span class="" data-v-75fed3d3="">杂藏</span></a
          ><a href="/mantra" class="" data-v-75fed3d3=""
            ><!--[--><!--]--><span class="" data-v-75fed3d3="">真言</span></a
          ><a href="/about" class="" data-v-75fed3d3=""
            ><!--[--><!--]--><span class="" data-v-75fed3d3="">关于</span></a
          >
        </nav>
        <a href="/" class="logo hidden-md-and-up" data-v-ba19d948=""
          ><img
            src="/assets/logo-BxXFPa_3.png"
            width="150"
            alt="大藏经"
            data-v-ba19d948=""
        /></a>
        <div class="nav-icons" data-v-ba19d948="">
          <a href="/chat/" target="_blank" class="nav-ai" data-v-ba19d948=""
            ><img
              src="data:image/svg+xml,%3csvg%20xmlns='http://www.w3.org/2000/svg'%20width='32'%20height='32'%20viewBox='0%200%2024%2024'%3e%3cg%20fill='none'%20stroke='%23deb887'%20stroke-linecap='round'%20stroke-linejoin='round'%20stroke-width='1.5'%20color='%23deb887'%3e%3cpath%20d='M9.092%2016c-.31.682-1.022.986-1.653%201.316l-3.646%201.907C2.328%2019.99%203.059%2022%204.63%2022c3.492%200%206.254-1.694%209.41-3c.795-.329%201.18-.259%201.96.091'/%3e%3cpath%20d='M9%2019.091c.78-.35%201.165-.42%201.96-.091c3.156%201.306%205.918%203%209.41%203c1.57%200%202.302-2.01.837-2.777l-3.646-1.907c-.631-.33-1.344-.634-1.653-1.316M10%204a2%202%200%201%200%204%200a2%202%200%200%200-4%200m2%204a6%206%200%200%200-6%206a6%206%200%200%200%206-6m0%200a6%206%200%200%201%206%206a6%206%200%200%201-6-6'/%3e%3c/g%3e%3c/svg%3e"
              class="icon"
              data-v-ba19d948="" /><img
              src="/assets/ai-WaZgaUjF.png"
              height="40"
              alt="佛经AI"
              data-v-ba19d948="" /></a
          ><span
            class="menu-toggle nav-toggle hidden-md-and-up"
            data-v-ba19d948=""
            data-v-dd7382c7=""
            ><i class="menu-toggle-btn" data-v-dd7382c7=""></i
          ></span>
        </div>
        <!--[-->
        <div
          style="
            z-index: 3103;
            position: fixed;
            top: 0px;
            right: 0px;
            bottom: 0px;
            left: 0px;
            display: none;
          "
        >
          <!--[--><!--[-->
          <div
            aria-modal="true"
            aria-labelledby="el-id-4392-290"
            aria-describedby="el-id-4392-291"
            class="header-drawer el-drawer rtl"
            style="width: 80%"
            role="dialog"
          >
            <span class="el-drawer__sr-focus" tabindex="-1"></span>
            <header class="el-drawer__header">
              <!--[-->
              <div
                class="header-drawer-title font-family-app"
                data-v-ba19d948=""
              >
                <img
                  src="data:image/svg+xml,%3csvg%20xmlns='http://www.w3.org/2000/svg'%20width='32'%20height='32'%20viewBox='0%200%2024%2024'%3e%3cg%20fill='none'%20stroke='%23deb887'%20stroke-linecap='round'%20stroke-linejoin='round'%20stroke-width='1.5'%20color='%23deb887'%3e%3cpath%20d='M9.092%2016c-.31.682-1.022.986-1.653%201.316l-3.646%201.907C2.328%2019.99%203.059%2022%204.63%2022c3.492%200%206.254-1.694%209.41-3c.795-.329%201.18-.259%201.96.091'/%3e%3cpath%20d='M9%2019.091c.78-.35%201.165-.42%201.96-.091c3.156%201.306%205.918%203%209.41%203c1.57%200%202.302-2.01.837-2.777l-3.646-1.907c-.631-.33-1.344-.634-1.653-1.316M10%204a2%202%200%201%200%204%200a2%202%200%200%200-4%200m2%204a6%206%200%200%200-6%206a6%206%200%200%200%206-6m0%200a6%206%200%200%201%206%206a6%206%200%200%201-6-6'/%3e%3c/g%3e%3c/svg%3e"
                  height="30"
                  data-v-ba19d948=""
                />
                <h5 data-v-ba19d948="">让阅读佛经变简单</h5>
              </div>
              <!--]--><button
                aria-label="关闭此对话框"
                class="el-drawer__close-btn"
                type="button"
              >
                <i class="el-icon el-drawer__close" style=""
                  ><!--[--><svg
                    xmlns="http://www.w3.org/2000/svg"
                    viewBox="0 0 1024 1024"
                  >
                    <path
                      fill="currentColor"
                      d="M764.288 214.592 512 466.88 259.712 214.592a31.936 31.936 0 0 0-45.12 45.12L466.752 512 214.528 764.224a31.936 31.936 0 1 0 45.12 45.184L512 557.184l252.288 252.288a31.936 31.936 0 0 0 45.12-45.12L557.12 512.064l252.288-252.352a31.936 31.936 0 1 0-45.12-45.184z"
                    ></path></svg
                  ><!--]--></i
                >
              </button>
            </header>
            <!--v-if-->
            <div class="el-drawer__footer">
              <!--[--><svg
                viewBox="0 0 1024 1024"
                version="1.1"
                xmlns="http://www.w3.org/2000/svg"
                width="80"
                height="80"
                style="opacity: 0.4"
                data-v-ba19d948=""
              >
                <path
                  d="M115.4 536.3c10.6-18.2 34.7-30.7 67.7-35.1 3.9-0.5 7.2-3.1 8.7-6.8 1.4-3.7 0.8-7.8-1.7-10.9-19.8-24.1-39.1-82-20.1-135.2 15.5-43.3 53.8-72.2 110.8-83.6 34.1-6.8 70.4 2.4 99.6 25.2 28.8 22.5 46.3 54.9 47.9 88.7 0 0.7 0.3 1.2 0.5 1.9s0.2 1.4 0.5 2.1c0.3 0.7 0.8 1.2 1.2 1.8 0.4 0.6 0.7 1.2 1.2 1.6 0.5 0.5 1.1 0.8 1.7 1.2 0.6 0.4 1.1 0.8 1.8 1.1 0.7 0.3 1.4 0.3 2.1 0.4 0.6 0.1 1.2 0.4 2.4 0.4 0.6 0 1-0.3 1.6-0.4 0.8-0.2 1.6-0.2 2.3-0.6 0.8-0.3 1.4-0.9 2-1.4 0.4-0.3 0.9-0.6 1.3-1 0.6-0.7 1.1-1.5 1.6-2.3 0.2-0.4 0.6-0.8 0.8-1.2 0.3-0.7 0.4-1.6 0.5-2.4 0.1-0.6 0.4-1.1 0.4-1.7 0-37.3 14.9-88.4 57.2-109.4 41.9-20.8 106.2-18.6 129.7 17.1 22.2 33.7 15.8 70.1 5.9 97.9-4.4 12.2-19 33.2-43.4 37.8-18.4 3.5-46.9-10.2-55.5-26.7-5.1-9.7-2.7-19.1 7.2-28.8 4.3-4.2 4.4-11.1 0.2-15.4-4.2-4.3-11.1-4.4-15.4-0.2-16.8 16.3-20.9 36.2-11.4 54.5 12 23.1 44.4 40.2 71.4 38.9 2.6-0.1 5.1-0.4 7.5-0.9 26-4.9 45.9-23.5 56.2-52.2 0.6-1.6 0.9-3.2 1.4-4.9 17.3-8.1 42-5.3 57.6 5.7 31 21.8 45.2 47.2 71.5 71.5 33.5 30.9 141.5 33 123.5-66.6 9.6 23.7 56.5 118.3-49.3 164.9-20.7 9.1-71.4 14.3-105.1-0.3-56.1-24.3-94.3-10.5-109.9 49.5-12.1 46.5-30.1 77.8-82.5 90-25.7 6-80.2 8.9-108.7-42.4 19.4-31.1 22-68 6.7-103.7-16.7-39-77.5-67.5-120.4-56.2-33 8.6-59 38.2-61.9 70.5-2.7 29.8 14.3 55.5 46.6 70.5 5.4 2.6 11.9 0.2 14.5-5.3 2.5-5.4 0.2-11.9-5.3-14.5-23.8-11.1-35.9-28.4-34.1-48.8 2.1-23 21.7-45.1 45.7-51.3 32.7-8.6 82.3 14.4 94.8 43.7 14.5 33.8 9.3 68.8-14.2 96.1-26.9 31.2-71.8 45.1-111.8 34.6-43.9-11.6-55.3-56.4-55.4-56.9-0.9-3.7-3.7-6.6-7.3-7.8-3.6-1.2-7.6-0.3-10.4 2.2-0.4 0.3-39.6 33.7-76.7 24.7-21.7-5.3-45.4-18.2-58.4-50.7-10.3-25.5-4.7-52.8 4.7-68.9z"
                  fill="#deb887"
                ></path>
              </svg>
              <div class="header-drawer-footer" data-v-ba19d948="">
                V-20240825092319
              </div>
              <!--]-->
            </div>
          </div>
          <!--]--><!--]-->
        </div>
        <!--]-->
      </header>
      <main class="container">
        <!--[-->
        <div
          class="book article horizontal"
          style="--font-size: 18px"
          data-v-6cbe18f8=""
        >
          <div class="content" data-v-6cbe18f8="">
            <div class="subtitle" data-v-6cbe18f8="">
              <div class="subtitle-toolbox" data-v-6cbe18f8="">
                <h3 data-v-6cbe18f8="">摩訶止觀卷第一(上)</h3>
                <div class="mobile-tool hidden-md-and-up" data-v-6cbe18f8="">
                  <!----><!--[-->
                  <div
                    class="app-theme-icon el-tooltip__trigger el-tooltip__trigger"
                    data-v-da7739de=""
                  >
                    <svg
                      xmlns="http://www.w3.org/2000/svg"
                      width="29"
                      height="29"
                      viewBox="0 0 24 24"
                      data-v-da7739de=""
                    >
                      <path
                        fill="#ccc"
                        d="M11 21q-3.35 0-5.675-2.325T3 13t2.325-5.675T11 5q.125 0 .25.012t.25.013q-.725.8-1.112 1.825T10 9q0 2.5 1.75 4.25T16 15q.775 0 1.513-.187t1.387-.563q-.45 2.95-2.7 4.85T11 21m2.8-10L17 2h2l3.2 9h-1.9l-.7-2h-3.2l-.7 2zm3.05-3.35h2.3L18 4z"
                        data-v-da7739de=""
                      ></path>
                    </svg>
                  </div>
                  <!--teleport start--><!--teleport end--><!--]-->
                </div>
              </div>
              <p class="byline" data-v-6cbe18f8="">
                隋 智顗說,
                <!--[--><a
                  href="/other/1851-2025#摩訶止觀"
                  class="el-tooltip__trigger"
                  data-v-6cbe18f8=""
                  >法華部 </a
                ><!--teleport start--><!--teleport end--><!--]-->, 字数 17473,
                CBETA T1911-001, 由
                <!--[--><a
                  href="/chat"
                  target="_blank"
                  class="el-tooltip__trigger"
                  data-v-6cbe18f8=""
                  >悟空-佛经AI</a
                ><!--teleport start--><!--teleport end--><!--]-->
                翻译
              </p>
            </div>
            <div class="text" style="color:" data-v-6cbe18f8="">
              隋天台智者大師說<br /><br />門人灌頂記<br /><br />止觀明靜，前代未聞。智者，大隋開皇十四年四月二十六日，於荊州玉泉寺，一夏敷揚、二時慈霔，雖樂說不窮，纔至見境，法輪停轉，後分弗宣。然挹流尋源，聞香討根。論曰：我行無師保。經云：受莂於定光。書言：生知者上，學而次良。法門浩妙，為天真獨朗？為從藍而青？行人若聞《付法藏》，則識宗元。<br /><br />大覺世尊積劫行滿，涉六年以伏見，舉一指而降魔。始鹿苑，中鷲頭，後鶴林，法付大迦葉。迦葉八分舍利，結集三藏，法付阿難。阿難河中入風三昧，四派其身，法付商那和修。修手兩甘露、現五百法門，法付毱多。多在俗得三果，受戒得四果，法付提迦多。多登壇得初果，三羯磨得四果，法付彌遮迦。迦付佛馱難提。提付佛馱蜜多。多授王三歸，降伏算者，法付脇比丘。比丘出胎髮白，手放光取經，法付富那奢。奢論勝馬鳴，剃髮為弟子。鳴造《賴吒和羅妓》，妓音演無常、苦、空，聞者悟道，法付毘羅。羅造《無我論》，論所向處邪見消滅，法付龍樹。樹生生身、龍成法身，法付提婆。婆鑿天眼施萬肉眼，法付羅睺羅。羅識鬼名書，降伏外道，法付僧佉難提。提說偈試羅漢，法付僧佉耶奢。奢遊海見城說偈，法付鳩摩羅馱。馱見萬騎，記馬色、得人名、分別衣，法付闍夜那。那為犯重人作火坑，令入懺悔，坑成池，罪滅，法付盤馱。馱付摩奴羅。羅分恒河為二分，自化一分，法付鶴勒夜那。那付師子。師子為檀彌羅王所害，劍斬流乳。<br /><br />付法藏人，始迦葉，終師子，二十三人。末田地與商那同時取之，則二十四人。諸師皆金口所記，並是聖人，能多利益。昔王不立厩於寺，立厩於屠，況好世值聖，寧無益耶？又婆羅門貨髑髏，孔達者、半者、不者，達者起塔禮供得生天。聞法之要，功德若此，佛為此益，付法藏也。<br /><br />此之止觀，天台智者說己心中所行法門。智者生，光滿室，目現雙瞳。行法華經懺，發陀羅尼，代受法師講金字《般若》。陳、隋二國宗為帝師。安禪而化，位居五品。故經云：施四百萬億那由他國人，一一皆與七寶，又化令得六通，不如初隨喜人百千萬倍。況五品耶？文云：即如來使，如來所使，行如來事。《大經》云：是初依菩薩。<br /><br />智者師事南岳，南岳德行不可思議，十年專誦，七載方等，九旬常坐，一時圓證，大小法門朗然洞發。南岳事慧文禪師，當齊高之世獨步河淮，法門非世所知，履地戴天莫知高厚。文師用心一依《釋論》，論是龍樹所說，《付法藏》中第十三師。智者《觀心論》云：歸命龍樹師。驗知龍樹是高祖師也。<br /><br />疑者云：《中論》遣蕩，《止觀》建立，云何得同？然天竺注論凡七十家，不應是青目而非諸師。又《論》云：因緣所生法，我說即是空，亦為是假名，亦是中道義。(云云)。<br /><br />天台傳南岳三種止觀：一、漸次，二、不定，三、圓頓，皆是大乘，俱緣實相，同名止觀。漸則初淺後深，如彼梯隥；不定前後更互，如金剛寶置之日中；圓頓初後不二，如通者騰空。為三根性，說三法門、引三譬喻。略說竟，更廣說。<br /><br />漸，初亦知實相，實相難解，漸次易行。先修歸戒，翻邪向正，止火血刀，達三善道。次修禪定，止欲、散網，達色、無色定道。次修無漏，止三界獄，達涅槃道。次修慈悲，止於自證，達菩薩道。後修實相，止二邊偏，達常住道。是為初淺後深漸次止觀相。<br /><br />不定者，無別階位，約前漸後頓，更前更後，互淺互深；或事或理，或指世界為第一義，或指第一義為為人、對治；或息觀為止，或照止為觀，故名不定止觀。疑者云：教境名同，相頓爾異。然同而不同，不同而同。漸次中六，善惡各三，無漏總中三，凡十二不同，從多為言，故名不定。此章同大乘、同實相，同名止觀，何故名為辯差？然同而不同，不同而同。漸次中九不同，不定中四不同，總有十三不同，從多為言，故名不同耳。一切聖人皆以無為法而有差別即其義也。<br /><br />圓頓者，初緣實相，造境即中，無不真實。繫緣法界，一念法界，一色一香無非中道。己界及佛界、眾生界亦然。陰入皆如，無苦可捨；無明、塵勞即是菩提，無集可斷；邊、邪皆中正，無道可修；生死即涅槃，無滅可證。無苦、無集，故無世間；無道、無滅，故無出世間。純一實相，實相外更無別法。法性寂然名止，寂而常照名觀。雖言初後，無二無別，是名圓頓止觀。<br /><br />漸與不定置而不論，今依經更明圓頓。如了達甚深妙德賢首曰：菩薩於生死，最初發心時，一向求菩提，堅固不可動。彼一念功德，深廣無崖際，如來分別說，窮劫不能盡。此菩薩聞圓法、起圓信、立圓行、住圓位、以圓功德而自莊嚴、以圓力用建立眾生。<br /><br />云何聞圓法？聞生死即法身、煩惱即般若、結業即解脫。雖有三名而無三體，雖是一體而立三名，是三即一相，其實無有異。法身究竟，般若解脫亦究竟。般若清淨，餘亦清淨。解脫自在，餘亦自在。聞一切法亦如是，皆具佛法，無所減少，是名聞圓法。<br /><br />云何圓信？信一切法即空即假即中，無一二三而一二三，無一二三是遮一二三，而一二三是照一二三，無遮無照皆究竟、清淨、自在。聞深不怖，聞廣不疑，聞非深非廣意而有勇，是名圓信。<br /><br />云何圓行？一向專求無上菩提，即邊而中，不餘趣向，三諦圓修。不為無邊所寂、有邊所動，不動不寂直入中道，是名圓行。<br /><br />云何入圓位？入初住時，一住一切住，一切究竟，一切清淨，一切自在，是名圓位。<br /><br />云何圓自在莊嚴？彼經廣說自在相，或於此根入正受，或於彼根起出說，或於一根雙入出，或於一根不入出，餘一一根亦如是。或於此塵入正受，或於彼塵起出說，或於一塵雙入出，或於一塵不入出，餘一一塵亦如是。或於此方入正受，或於彼方起出說，或於一方雙入出，或於一方不入出。或於一物入正受，或於一物起出說，或於一物雙入出，或於一物不入出。若委說者，秖於一根一塵即入即出、即雙入出、即不入出，於正報中一一自在，於依報中亦如是，是名圓自在莊嚴。譬如日光周四天下，一方中，一方旦，一方夕，一方夜半，輪迴不同，秖是一日而四處見異，菩薩自在亦如是。<br /><br />云何圓建立眾生？或放一光，能令眾生得即空即假即中益，得入出、雙入出、不入出益，歷行住坐臥語默作作亦如是。有緣者見，如目覩光；無緣不覺，盲瞽常闇。故舉龍王為譬，竪遍六天、橫亘四域，興種種雲、震種種雷、耀種種電、降種種雨，龍於本宮不動不搖，而於一切施設不同。菩薩亦如是，內自通達即空即假即中，不動法性而令獲種種益、得種種用，是名圓力用建立眾生。初心尚爾，況中、後心？如來殷勤稱歎此法，聞者歡喜。常啼東請，善財南求，藥王燒手，普明刎頭，一日三捨恒河沙身，尚不能報一句之力，況兩肩荷負百千萬劫，寧報佛法之恩？一經一說如此，餘經亦然。<br /><br />疑者云：餘三昧願聞誠證。然經論浩博，不可委引，略舉一兩。<br /><br />《淨名》云：始坐佛樹力降魔，得甘露滅覺道成，三轉法輪於大千，其輪本來常清淨，天人得道此為證，三寶於是現世間。此即漸教之始也。又云：佛以一音演說法，眾生隨類各得解，或有恐怖或歡喜，或生厭離或斷疑，斯則神力不共法。此證不定教也。又云：說法不有亦不無，以因緣故諸法生，無我無造無受者，善惡之業不敗亡。此證頓教也。<br /><br />《大品》云：次第行、次第學、次第道。此證漸也。又云：以眾色裹摩尼珠，置之水中，隨物變色。此證不定也。又云：從初發心即坐道場，轉法輪度眾生。此證頓也。<br /><br />《法華》云：如是之人應以此法漸入佛慧。此證漸也。又云：若不信此法，於餘深法中示教利喜。此證不定也。又云：正直捨方便，但說無上道。此證頓也。<br /><br />《大經》云：從牛出乳，……乃至醍醐。此證漸也。又云：置毒乳中，乳即殺人，乃至置毒醍醐，醍醐殺人。此證不定也。又云：雪山有草名曰忍辱，牛若食者即得醍醐。此證頓也。<br /><br />《無量義》云：佛轉法輪，微渧先墮，淹諸欲塵，開涅槃門，扇解脫風，除世熱惱，致法清涼。次降十二因緣雨，灑無明地，掩邪見光。後澍無上大乘，普令一切發菩提心。此證漸也。<br /><br />《華嚴》曰：娑伽羅龍車軸雨海，餘地不堪。為上根性說圓滿修多羅，二乘如聾如瘂。《淨名》曰：入瞻蔔林不嗅餘香，入此室者但聞諸佛功德之香。《首楞嚴》曰：擣萬種香為丸，若燒一塵具足眾氣。《大品》曰：以一切種智知一切法，當學般若波羅蜜。《法華》曰：合掌以敬心，欲聞具足道。《大經》曰：譬如有人在大海浴，當知是人已用諸河之水。《華嚴》曰：譬如日出，先照高山，次照幽谷，次照平地。平地，不定也；幽谷，漸也；高山，頓也。<br /><br />上來皆是金口誠言，三世如來所尊重法。過去過去，久遠久遠，邈無萠始；現在現在，無邊無際；未來未來，展轉不窮。若已、今、當不可思議，當知止觀諸佛之師。以法常故，諸佛亦常，樂、我、淨等亦復如是。如是引證，寧不信乎？<br /><br />既信其法，須知三文：《次第禪門》合三十卷，今之十軸，是大莊嚴寺法慎私記；不定文者，如《六妙門》，以不定意歷十二禪、九想、八背、觀練熏修、因緣、六度，無礙旋轉縱橫自在，此是陳尚書令毛喜請智者出此文也；圓頓文者，如灌頂荊洲玉泉寺所記十卷是也。雖有三文，無得執文而自疣害。論云：若見若不見般若，皆縛皆脫。文亦例然。<br /><br />疑者云：『諸法寂滅相，不可以言宣。』《大經》云：『生生不可說，乃至不生不生不可說。』若通若別，言語道斷，無能說無所說。身子云：『吾聞解脫之中無有言說，故吾於此不知所云。』《淨名》云：『其所說者無說無示，其聽法者無聞無得。』斯人不能說，斯法不可說，而言示人？<br /><br />然但引一邊，不見其二。《大經》云：有因緣故，亦可得說。《法華》云：無數方便，種種因緣，為眾生說又云：以方便力故，為五比丘說。若通若別，皆可得說。《大經》云：有眼者為盲人說乳。此指真諦可說。《天王般若》云：總持無文字，文字顯總持。此指俗諦可說。又如來常依二諦說法。《淨名》云：文字性離，即是解脫。即說是無說。《大經》云：若知如來常不說法，是即多聞。此指不說而是說也。《思益》云：佛及弟子常行二事，若說若默。《法華》云：去來坐立，常宣妙法，如注大雨。又云：若欲求佛道，常隨多聞人；善知識者是大因緣，所謂化導令得見佛。《大經》云：空中雲雷生象牙上華。何時一向無說？<br /><br />若競說默，不解教意，去理逾遠。離說無理，離理無說，即說無說，無說即說，無二無別，即事而真。大悲憐愍一切無聞，如月隱重山，舉扇類之；風息太虛，動樹訓之。今人意鈍，玄覽則難；眼依色入，假文則易。若封文為害，須知文非文，達一切文非文非不文，能於一文得一切解。為此義故，以三種文作達一門也。已略說緣起竟。<br /><br />○今當開章為十：一、大意，二、釋名，三、體相，四、攝法，五、偏圓，六、方便，七、正觀，八、果報，九、起教，十、旨歸。十是數方，不多不少。始則標期在茶，終則歸宗至極，善始令終總在十章中矣。<br /><br />生起者，專次第十章也。至理寂滅，無生無生者、無起無起者，有因緣故，十章通是生起。別論前章為生，次章為起。緣由、趣次亦復如是。所謂無量劫來癡惑所覆，不知無明即是明，今開覺之，故言大意。既知無明即明，不復流動，故名為止；朗然大淨，呼之為觀。既聞名得體，體即攝法，攝於偏圓，以偏圓解，起於方便。方便既立，正觀即成。成正觀已，獲妙果報。從自得法，起教教他，自他俱安，同歸常寂。秖為不達無生無起，是故生起。既了無生無起，心行寂滅，言語道斷，寂然清淨。<br /><br />分別者，十章功德如囊中有寶，不探示人，人無見者。今十章，幾真、幾俗、幾非真非俗？幾聖說、聖默、非說非默？幾定、幾慧、幾非定慧？幾目、足、幾非目足？幾因、果、非因果？幾自、他、非自他？幾共、不共、非共非不共？幾通、別、非通別？幾廣、略、非廣略？幾橫、竪、非橫竪？如是等種種，應自在作問。<br /><br />初八章即俗而真，果報一章即真而俗，旨歸章非真非俗。正觀聖默，餘八章聖說，旨歸非說非默。正觀一分是定，餘八章及一分是慧，旨歸非定非慧。大意至正觀是因，果報是果，旨歸非因非果。前八章自行，起教化他，旨歸非自非他。大意至起教是目，方便至果報是足，旨歸非目非足。大意至正觀共，果報、起教不共，旨歸非共非不共。大意一通，八章別，旨歸非通非別。大意略，八章廣，旨歸非廣非略。體相竪，餘八橫，旨歸非橫非竪。<br /><br />料簡者，問：略指、大意，同異云何？答：通則名異意同，別則略指三門，大意在一頓。<br /><br />問：約顯教論顯觀，亦應約祕教論密觀？<br /><br />答：既分顯祕，今但明顯，不說祕。<br /><br />問：分門可爾，任論得不？<br /><br />答：或得或不得。教是上聖被下之言，聖能顯祕兩說，凡人宣述秖可傳顯不能傳祕。聽者因何作觀？或得者，六根淨位，能以一妙音遍滿三千界，隨意悉能至，則能傳祕教。若修觀者，發所修顯法，不發不修者，發宿習人得論密觀。<br /><br />問：初淺後深是漸觀，初深後淺是何觀相？<br /><br />答：是不定觀。<br /><br />問：初後俱淺是何觀相？<br /><br />答：小乘意，非三止觀相也。<br /><br />問：小乘亦是佛說，何意言非？若言非者，不應言漸。<br /><br />答：既分大小，小非所論。今言漸者，從微至著之漸耳。小乘初後俱不知實相，故非今漸也。<br /><br />問：示三文者，文是色，色是門、為非門？若是門者，色是實相，更何所通？若非門者，云何而言一色一香皆是中道？<br /><br />答：文、門並是實相，眾生多顛倒，少不顛倒，以文示之，即於文達文、非文、非文非不文。文是其門，於門得實相故。文是其門，門具一切法，即門、即非門、即非門非不門。<br /><br />○解釋者，釋十章也。初釋大意，囊括始終，冠戴初後，意緩難見。今撮為五，謂發大心、修大行、感大果、裂大網、歸大處。云何發大心？眾生昏倒不自覺知，勸令醒悟，上求下化。云何行大行？雖復發心，望路不動，永無達期，勸牢強精進，行四種三昧。云何感大果？雖不求梵天，梵天自應，稱揚妙報，慰悅其心。云何裂大網？種種經論開人眼目，而執此疑彼、是一非諸，聞雪謂冷乃至聞鶴謂動。今融通經論，解結出籠。云何歸大處？法無始終，法無通塞。若知法界，法界無始終、無通塞，豁然大朗，無礙自在。生起五略，顯於十廣(云云)。<br /><br />○就發心更為三：初、方言，次、簡非，後、顯是。菩提者，天竺音也，此方稱道。質多者，天竺音，此方言心，即慮知之心也；天竺又稱污栗馱，此方稱是草木之心也；又稱矣栗馱，此方是積聚精要者為心也。<br /><br />今簡非者，簡積聚、草木等心，專在慮知心也。道亦有通有別，今亦簡之，略為十。<br /><br />若其心念念專貪瞋癡，攝之不還、拔之不出，日增月甚，起上品十惡如五扇提羅者，此發地獄心、行火途道。<br /><br />若其心念念欲多眷屬，如海吞流、如火焚薪，起中品十惡如調達誘眾者，此發畜生心、行血途道。<br /><br />若其心念念欲得名聞，四遠八方稱揚欽詠，內無實德，虛比賢聖，起下品十惡如摩犍提者，此發鬼心、行刀途道。<br /><br />若其心念念常欲勝彼，不耐下人、輕他珍己，如鴟高飛下視，而外揚仁義禮智信，起下品善心、行阿脩羅道。<br /><br />若其心念念欣世間樂，安其臭身、悅其癡心，此起中品善心、行於人道。<br /><br />若其心念念知三惡苦多、人間苦樂相間、天上純樂，為天上樂關六根不出、六塵不入，此上品善心、行於天道。<br /><br />若其心念念欲大威勢，身口意纔有所作，一切弭從，此發欲界主心、行魔羅道。<br /><br />若其心念念欲得利智辯聰，高才勇哲，鑒達六合，十方顒顒，此發世智心、行尼犍道。<br /><br />若其心念念五塵六欲，外樂蓋微，三禪樂如石泉，其樂內重，此發梵心、行色無色道。<br /><br />若其心念念知善惡輪環，凡夫耽湎，賢聖所呵，破惡由淨慧，淨慧由淨禪，淨禪由淨戒，尚此三法如飢如渴，此發無漏心、行二乘道。<br /><br />若心若道其非甚多，略言十耳。或開上合下，或開下合上，令十數方足而已。舉一種為語端，強者先牽。如論云：破戒心墮地獄，慳貪心墮餓鬼，無慚愧心墮畜生。即其義也。或先起非心，或先起是心，或是非並起，譬象、魚、風並濁池水，象譬外，魚譬內，風譬並起。又象譬諸非，自外而起；魚譬內觀羸弱，為二邊所動；風譬內外合雜，穢濁混和。<br /><br />又九種是生死，如蠶自縛；後一是涅槃，如麞獨跳，雖得自脫，未具佛法，俱非故雙簡。前九是世間，不動不出；後一雖出，無大悲，俱非，雙簡也。有為無為、有漏無漏、善惡、染淨、縛脫、真俗等種種法門亦如是。<br /><br />又九法約世間苦諦，後一非苦諦，雖非苦諦，曲拙灰近，故雙非，簡却。次、有為有漏約集諦，後一非集諦，雖非集諦，曲近灰拙，亦雙非，簡也。次、善惡染淨約道諦，後一是道諦，雖是道諦亦如前簡。次、縛脫真俗約滅諦，後一雖是滅諦亦如前簡。<br /><br />若得此意，歷一切根塵、三業、四儀，生心動念皆此觀察，勿令濁心得起。設起速滅，如有明眼人能避險惡道，世有聰明人能遠離眾惡。初心行者若見此意，堪為世間而作依止。<br /><br />問：行者自發心、他教發心？<br /><br />答：自、他、共、離，皆不可，但是感應道交而論發心耳。如子墮水火，父母騷擾救之。<br /><br />《淨名》云：其子得病，父母亦病。《大經》云：父母於病子，心則偏重。動法性山、入生死海，故有病行、嬰兒行，是名感應發心也。<br /><br />《禪經》云：佛以四隨說法，隨樂、隨宜、隨治、隨義。將護彼意，說悅其心；附先世習，令易受行；觀病輕重，設藥多少；道機時熟，聞即悟道。豈非隨機感應利益？<br /><br />《智度》論四悉檀，世法間隔名世界，隨其堪能名為人。兩悉檀與四隨同，亦是感應意也。<br /><br />更引論五復次：一、明菩薩種種行故說《般若波羅蜜經》；二、令菩薩增念佛三昧故；三、說跋致相貌故；四、拔弟子惡邪故；五、說第一義故說《般若波羅蜜經》。此五復次與四隨、四悉皆不異，又與五因緣同。<br /><br />若不隨機，惱他故說，於彼無益。若大悲雷雨，得從微之著。論云：真法及說者，聽眾難得故。如是則生死非有邊非無邊，實相非難非易、非有非無，此名真法；能如此說聽，名真說聽。有三悉檀益，名有邊；第一義益名非有邊非無邊。故知緣起能辦大事，則感應意也。然四隨、四悉、五緣名異，意義則同。今說之四隨是大悲應益，悉檀是憐愍遍施，蓋左右之異耳。言因緣者，或因於聖、緣於凡，或因於凡、緣於聖，則感應道交。當知三法，言味相符則意同。<br /><br />隨樂欲偏語，修因所尚；世界偏語，受報間隔，蓋因果之異耳。便宜者，選法以擬人；為人者，觀人以逗法，此乃欣赴不同耳。<br /><br />又五因緣者，眾生信樂為因，佛說一法一切法，大菩提心也，於經是樂欲，於論是世界；眾生有大精進勇猛，佛說一行一切行，則四三昧於經是便宜，於論是為人；眾生有平等大慧為因，感佛說一破一切破，獲勝果報及通經論，於經論俱是對治；眾生有佛智眼為因，感佛說一究竟一切究竟，得說旨歸寂滅，於經論俱是第一義也。<br /><br />又五緣、五復次者，菩提心是諸行本，論舉種種行，蓋枝本之異耳；四三昧是通修，念佛是別修，蓋通別之異耳；勝報備說依正、習果、報果，跋致偏舉習果入位之相，蓋雙隻之異耳；除經論疑滯者，經論是起疑執處，拔弟子惡邪者是起過人，人處異耳；本末究竟等與第一義名同易見所以不異，是為義同。<br /><br />又聖說多端，或次說或不次說，或具說或不具說，或雜說或不雜說；眾生稟益不同，或次益不次益，或具益不具益，或雜益不雜益。或四悉檀成五緣、五緣成四悉；或四悉成一因緣、一因緣成一悉；或一一因緣皆具四悉、四悉具五緣。如是等種種互相成顯，還以三止觀結之，可以意知。又以一止觀結之，發菩提心即是觀，邪僻心息即是止。<br /><br />又五略秖是十廣，初五章秖是發菩提心一意耳；方便、正觀秖是四三昧耳；果報一章秖明違順，違即二邊果報，順即勝妙果報；起教一章轉其自心利益於他，或作佛身，施權實，或作九界像，對揚漸頓、轉漸頓、弘通漸頓；旨歸章秖是同歸大處祕密藏中。故知略廣意同也。<br /><br />○顯是更為三：初、四諦，次、四弘，後、六即。四諦名相出《大經．聖行品》，謂生滅、無生滅、無量、無作。<br /><br />生滅者，苦集是世因果，道滅出世因果。苦則三相遷移，集則四心流動，道則對治易奪，滅則滅有還無。雖世、出世，皆是變異，故名生滅四諦也。<br /><br />無生者，苦無逼迫，一切皆空，豈有空能遣空？即色是空，受想行識亦復如是，故無逼迫相也。集無和合相者，因果俱空，豈有因空與果空合？歷一切貪瞋癡亦復如是。道不二相，無能治所治，空尚無一，云何有二耶？法本不然，今則無滅，不然不滅，故名無生四諦也。<br /><br />無量者，分別校計苦有無量相，謂一法界苦尚復若干，況十法界？則種種若干，非二乘若智若眼所能知見，乃是菩薩所能明了。謂地獄種種若干差別，鈹剝、割截、燒煮、剉切，尚復若干不可稱計，況復餘界種種色、種種受想行識，塵沙海渧寧當可盡？故非二乘知見，菩薩智眼乃能通達。<br /><br />又集有無量相，謂貪欲瞋癡，種種心，種種身口，集業若干。身曲影斜、聲喧響濁，菩薩照之不謬耳。<br /><br />又道有無量相，謂析體、拙巧、方便、曲直、長短、權實，菩薩精明而不謬濫。<br /><br />又滅有無量相，如是方便能滅見諦，如是方便能滅思惟，各有若干正助，菩薩洞覽無毫差也。又即空方便正助若干皆無若干；雖無若干而分別若干，無謬無亂。又如是方便能析滅四住；又如是方便能體滅四住；如是方便能滅塵沙；如是方便能滅無明。雖種種若干，彼彼不雜。又三悉檀分別故有若干，第一義悉檀則無若干。雖無若干，從多為論，故名若干，稱無量四諦也。<br /><br />無作四諦者，皆是實相，不可思議，非但第一義諦無復若干，若三悉檀及一切法無復若干，此義可知，不復委記。<br /><br />若以四諦竪對諸土，有增有減，同居有四，方便則三，實報則二，寂光但一。若橫敵對者，同居生滅，方便無生滅，實報無量，寂光無作(云云)。<br /><br />又總說名四諦，別說名十二因緣。苦是識、名色、六入、觸、受、生、老死七支；集是無明、行、愛、取、有等五支；道是對治、因緣、方便；滅是無明滅乃至老死滅。<br /><br />故《大經》開四四諦，亦開四十二因緣。下智觀故得聲聞菩提，中智觀故得緣覺菩提，上智觀故得菩薩菩提，上上智觀故得佛菩提。<br /><br />又《中論》偈云因緣所生法即是生滅；我說即是空是無生滅；亦名為假名是無量；亦名中道義是無作。又解：因緣即集，所生即苦，滅苦方便是道，苦集盡是滅。又偈言因緣：因緣即無明，所生法即行、名色、六入等。故文云：為利根弟子說十二因緣不生不滅相，指前二十五品；為鈍根弟子說十二因緣生滅相，指後兩品。當知論偈總說，即四種四諦；別說，即四種十二因緣也。已分別四四諦竟。<br /><br />諸經明種種發菩提心，或言推種種理發菩提心，或覩佛種種相發菩提心，或覩種種神通，或聞種種法，或遊種種土，或覩種種眾，或見修種種行，或見種種法滅，或見種種過，或見他受種種苦而發菩提心。略舉十種為首廣說(云云)。<br /><br />推理發心者：法性自天而然，集不能染，苦不能惱，道不能通，滅不能淨。如雲籠月，不能妨害；却煩惱已，乃見法性。經言：滅非真諦，因滅會真。滅尚非真，三諦焉是？煩惱中無菩提，菩提中無煩惱。是名推生滅四諦上求佛道下化眾生發菩提心。<br /><br />推無生四諦發心者：法性不異苦集，但迷苦集失法性。如水結為水，無別水也。達苦集無苦集，即會法性。苦集尚是，何況道滅？經言：煩惱即是菩提，菩提即是煩惱。是名推無生四諦上求下化發菩提心。<br /><br />推無量者：夫法性者名為實相，尚非二乘境界，況復凡夫？出二邊表，別有淨法，如《佛藏經》十喻(云云)。是名推無量四諦上求下化發菩提心。<br /><br />推無作者：夫法性與一切法無二無別，凡法尚是，況二乘乎？離凡法更求實相，如避此空，彼處求空。即凡法是實法，不須捨凡向聖。經言：生死即涅槃，一色一香皆是中道。是名推無作四諦上求下化發菩提心。<br /><br />若推一法，即洞法界，達邊到底，究竟橫竪，事理具足，上求下化備在其中，方稱發菩提心。菩提名道，道能通到橫竪彼岸，名發心波羅蜜。故於推理委作淺深，事理周遍。下去，法法例爾。<br /><br />摩訶止觀卷第一(上)<br /><br />摩訶止觀卷第一(下)<br /><br />隋天台智者大師說<br /><br />門人灌頂記<br /><br />觀佛相好發心者：若見如來父母生身，身相昞著，明了得處，輝麗灼爍，毘首羯磨所不能作，勝轉輪王相好纏絡，世間希有，天上天下無如佛，十方世界亦無比。願我得佛，齊聖法王，我度眾生，無數無央。是為見應佛相好，上求下化，發菩提心。<br /><br />若見如來，知如來無如來；若見相好，知相好非相好。如來及相皆如虛空，空中無佛，況復相好？見如來非如來，即見如來；見相非相，即見諸相。願我得佛齊聖法王，我度眾生無數無央。是為見勝應相好，上求下化，發菩提心。<br /><br />若見如來身相一切靡所不現，如明淨鏡覩眾色像，一一相好凡聖不得其邊、梵天不見其頂、目連不窮其聲。論云：無形第一體，非莊嚴莊嚴。願我得佛齊聖法王。是為見報佛相好，上求下化，發菩提心。<br /><br />若見如來，知如來智，深達罪福相，遍照於十方；微妙淨法身，具相三十二，一一相好即是實相，實相法界具足無減。願我得佛齊聖法王。是為見法佛相好，上求下化，發菩提心(云云)。<br /><br />云何見佛種種神變發菩提心？若見如來依根本禪，一心作一，不得眾多；若放一光，從阿鼻獄上至有頂，火光晃耀，天地洞明，日月戢重輝，天光隱不現。願我得佛，齊聖法王(云云)。<br /><br />若見如來依如來無生理，不以二相應諸眾生，能令眾生各各見佛獨在其前。願我得佛，齊聖法王(云云)。<br /><br />若見如來依如來藏三昧正受，十方塵剎起四威儀，而於法性未曾動搖。願我得佛，齊聖法王(云云)。<br /><br />若見如來與諸神變無二無異，如來作神變、神變作如來；無記化化、化復作化，不可窮盡，皆不可思議，皆是實相而作佛事。願我得佛，齊聖法王(云云)。<br /><br />云何聞種種法發菩提心？或從佛及善知識，或從經卷，聞生滅一句，即解世、出世法，新新生滅、念念遷移；戒慧解脫，寂靜乃真。願我得佛，能說淨道(云云)。<br /><br />或聞生滅，即解四諦皆不生不滅，空中無刺，云何可拔？誰苦、誰集、誰修、誰證？畢竟清淨，能所寂然。願我得佛，能說淨道(云云)。<br /><br />或聞生滅，即解生滅對不生滅為二，非生滅非不生滅為中。中道清淨，獨拔而出生死、涅槃之表。願我得佛，能為眾生說最上道，獨拔而出，如華出水、如月處空(云云)。<br /><br />或聞生滅，即解生滅、不生滅、非生滅非不生滅，雙照生滅、不生滅。即一而三；即三而一，法界祕密，常樂具足。願我得佛，能為眾生說祕密藏，如福德人執石成寶、執毒成藥(云云)。<br /><br />若聞無生，謂二乘無三界生，菩薩未無生。若聞無生，謂三乘皆無三界生。若聞無生，二乘非分，但在菩薩。菩薩先無分段生，次無變易生。若聞無生，一無生一切無生。<br /><br />若聞無量一句，例如此。若聞無量，謂二乘方便道、四諦、十六諦等，以為無量。若聞無量，二乘自用伏惑，不能化他；菩薩用此無量，自去惑，亦化他。若聞無量，謂二乘無分，但在菩薩。菩薩用斷界內塵沙，亦伏界外塵沙。若聞無量，謂二乘無分，但在菩薩。菩薩用斷界內外塵沙，亦伏無明。若聞無量，但在菩薩。菩薩用伏斷無明。<br /><br />若聞無作一句，例亦如此。若聞無作，謂非佛、天、人、修羅所作；二乘證此無作。《思益》云：我等學於無作，已作證得，而菩薩不能證得(云云)。若聞無作，謂三乘皆能證得。若聞無作，謂非二乘境界，況復凡夫？菩薩破權無作，證實無作。若聞無作，謂即權無作證實無作。若得此意，隨聞一句，通達諸句，乃至一切句、一切法而無障礙(云云)。<br /><br />夫一說眾解，是義難明，更約《論》偈重說之。若言因緣所生法，我說即是空者，既言因緣所生，那得即空？須析因緣盡，方乃會空，呼方空為即空。亦名假名者，有為虛弱，勢不獨立，假眾緣成；賴緣故假，非施權之假。亦名中道義者，離斷常名中道，非佛性中道。若作如此解者，雖三句皆空，尚不成即空，況復即假、即中？此生滅四諦義也。<br /><br />若因緣所生法，不須破滅，體即是空，而不得即假、即中。設作假、中，皆順入空。何者？諸法皆即空，無主我故；假亦即空，假施設故；中亦即空，離斷常二邊故。此三番語雖異，俱順入空。退，非二乘析法；進，非別非圓，乃是三獸渡河，共空之意耳。<br /><br />若謂即空、即假、即中者，三種邐迤，各各有異。三語皆空者，無主故空、虛設故空、無邊故空；三種皆假者，同有名字故假；三語皆中者，中真、中機、中實，故俱中。此得別失圓(云云)。<br /><br />若謂即空、即假、即中者，雖三而一，雖一而三，不相妨礙。三種皆空者，言思道斷故；三種皆假者，但有名字故；三種皆中者，即是實相故。但以空為名，即具假、中；悟空，即悟假、中。餘亦如是。當知聞於一法，起種種解，立種種願，即是種種發菩提心。此亦可解。<br /><br />其淨土、徒眾、修行、法滅、受苦、起過等，發菩提心，例前可解，不復委記。<br /><br />上來所說既多，今以三種止觀結之。然法性尚非一法，云何以三、四推之？今言一二三四，說法性是所迷，苦集是能迷；能迷有輕重，所迷有即離。約界內外分別，即有四種苦集；約根性取理，即有一二三四不同(云云)。若界內鈍人迷真重，苦集亦重；利人迷真輕，苦集亦輕。界外利鈍輕重亦如是。<br /><br />法性是所解，道滅是能解，所解有即、離，能解有巧、拙。界內鈍人所解離，能解則拙；利人所解即，能解亦巧。界外利鈍，即、離、巧、拙，亦如是。所以者何？事理既殊，昏惑亦甚。譬如父子，兩謂路人，瞋打俱重。瞋以譬集，打以譬苦。若謂煩惱即法性，事理相即，苦集則輕；實非骨肉，兩謂父子，瞋打則薄。麁細、枝本、通別、遍不遍、難易等，亦如是。或云界內苦集底滯為重；界外升出為輕。或界內皮惑故為淺；界外肉惑故為深。或言界內隨他意故為拙；界外隨自意故為巧。或言界內稱機故為巧；界外不稱機故為拙。或言界內有能所故為麁；界外無能所故為細。或言界內小道極在化城故為細；界外大道極在寶所故為麁。或言界內客塵故為枝；界外同體故為本。或言界內在初故為本；界外在後故為枝。或言界內小、大共故為通；界外獨在大故為別。或言界內偏故為小、淺，故為別；界外圓故為大，無隔故為通。或言界內短故為不遍；界外周法界故為遍。或言界內在一切賢聖共故為遍；界外獨在大緣故為不遍。或言界內用二乘方便故為難斷；界外但依無礙慧故為易斷。<br /><br />如是等種種互說，今若結之，則易可解。若作淺深輕重者，漸次觀意也。若作一實四諦不分別者，圓觀意也。若作更互輕重者，不定觀意也。皆是大乘法相，故須識之。若見此意，即知三種：漸次顯是、不定顯是、圓頓顯是(云云)。<br /><br />問：集既有四，苦果何二？<br /><br />答：惑隨於解，集則有四；解隨於惑，但感二死。例如小乘，惑隨於解，則有見諦思惟；若解隨於惑，但是一分段生死耳。<br /><br />問：苦集可是因緣所生法，道滅何故爾？<br /><br />答：苦集是所破，道滅是能破。能破從所破得名，俱是因緣生法。故《大經》云：因滅無明，則得熾然三菩提燈。亦是因緣也。<br /><br />問：法性是所迷，何故二，何故四？<br /><br />答：法性隨權實，是故二；法性隨根緣，是故四。若見此意，例見相、聞法，乃至起過，例作四種，分別廣說(云云)。<br /><br />○中、約弘誓顯是者，前推法性、聞法等，其義已顯，為未了者更約四弘。又四諦中，多約解明上求下化；四弘中，多約願明上求下化。又四諦中，通約三世佛明上求下化；四弘中，多約未來佛明上求下化。又四諦中，多約諸根明上求下化；四弘中，專約意根明上求下化。如此分別令易解，得意者不俟也。<br /><br />夫心不孤生，必託緣起。意根是因，法塵是緣，所起之心是所生法。此根、塵，能、所，三相遷動，竊起竊謝，新新生滅，念念不住，睒爍如電耀，遄疾若奔流。色泡、受沫、想炎、行城、識幻，所有依報——國土、田宅、妻子、財產，一念喪失，倏有忽無。三界無常，一篋偏苦，四山合來，無逃避處，唯當專心戒定智慧，竪破顛倒，橫截死海，超度有流。<br /><br />經言：我昔與汝等不見四真諦，是故久迴轉。火宅如此，云何耽湎縱逸嬉戲？是故慈悲起四弘誓，拔苦與樂。如釋迦之見耕墾，似彌勒之觀毀臺，即其義也。以明了四諦，故非九縛；起四弘誓，故非一脫。是為非縛非脫發真正菩提心，顯是義明矣。<br /><br />次、秖觀根塵相對，一念心起，能生、所生無不即空。妄謂心起，起無自性、無他性、無共性、無無因性。起時，不從自、他、共、離來；去時、不向東、西、南、北去。此心不在內、外、兩中間，亦不常自有，但有名字，名之為心。是字不住，亦不不住，不可得故。生即無生，亦無無生，有無俱寂。凡愚謂有，智者知無，如水中月，得喜失憂；大人去取，都無欣慘。鏡像幻化亦如是。<br /><br />《思益》云：苦無生，集無和合，道不二，滅不生。《大經》云：解苦無苦，而有真諦，乃至解滅無滅，而有真諦。集既即空，不應如彼渴鹿，馳逐陽焰。苦既即空，不應如彼癡猴，捉水中月。道既即空，不應言：我行即空、不行不即空。如筏喻者，法尚應捨，何況非法？滅既即空，不應言：眾生壽命，誰於此滅而證彼滅。生死即空，云何可捨？涅槃即空，云何可得？<br /><br />經言：我不欲令無生法中有修道，若四念處乃至八聖道。我不欲令無生法中有得果，若須陀洹乃至阿羅漢。依例亦應言：我不欲令無生法中有色受想行識，我不欲令無生法中有貪欲瞋恚癡。但愍念眾生，興誓願，拔兩苦，與二樂。以達苦集空，故非九縛；達道滅空，故非一脫。是為非縛非脫發真正菩提心，顯是義明矣。<br /><br />秖觀根塵，一念心起，心起即假。假名之心，為迷解本，謂四諦有無量相。三界無別法，唯是一心作。心如工畫師，造種種色。心構六道，分別校記，無量種別，謂如是見、愛是界內輕重集相，界外輕重集相。如是生死是分段輕重苦相，界外輕重苦相。<br /><br />還翻此心而生於解。譬如畫師洗蕩諸色、塗以墡彩。所謂觀身不淨，乃至觀心無常，如是道品紆通化城。觀身身空，乃至觀心心空。空中無無常，乃至無不淨。如是道品直通化城。觀身無常，無常即空，乃至觀身法性非常非無常、非空非不空，乃至觀心亦如是。如是道品紆通寶所。觀身法性非淨非不淨，雙照淨不淨；乃至觀心法性常無常、雙照常無常。如是道品直通寶所。<br /><br />是人見諦滅，名須陀洹；是人思惟滅，名三果。是人見滅，名見地；是人思滅，名薄、名離、名已辦，乃至侵習，名辟支佛。是人見思滅，名十住；塵沙滅，名十行、十迴向；無明滅，名十地、等覺、妙覺。是人見思、塵沙滅，名十信；無明滅，名十住、十行、十迴向、十地、等覺、妙覺。<br /><br />分別十六門道滅不同及一切恒沙佛法，分別校計，不可說、不可說，如觀掌果無有僻謬，皆從心生，不餘處來。觀此一心能通不可說心；不可說心能通不可說法；不可說法能通不可說非心非法。觀一切心，亦復如是。<br /><br />九縛凡夫不覺不知，如大富盲兒坐寶藏中，都無所見；動轉罣礙，為寶所傷。二乘熱病，謂諸珍寶是鬼虎龍蛇，棄捨馳走，竛竮辛苦五十餘年。雖縛脫之殊，俱貧如來無上珍寶。起大慈悲誓願，拔苦與樂，是為非縛非脫發真正菩提心，顯是義明矣。<br /><br />次、根塵相對，一念心起，即空即假即中者，若根若塵，並是法界，並是畢竟空，並是如來藏，並是中道。云何即空？並從緣生，緣生即無主，無主即空。云何即假？無主而生即是假。云何即中？不出法性，並皆即中。當知一念即空即假即中，並畢竟空，並如來藏，並實相。非三而三，三而不三；非合非散，而合而散，非非合非非散；不可一異而一異。譬如明鏡，明喻即空，像喻即假，鏡喻即中。不合不散，合散宛然；不一二三，二三無妨。此一念心，不縱不橫，不可思議。非但己爾，佛及眾生亦復如是。<br /><br />《華嚴》云：心、佛及眾生，是三無差別。當知己心具一切佛法矣。《思益》云：愚於陰界入，而欲求菩提，陰界入即是，離是無菩提。《淨名》曰：如來解脫，當於眾生心行中求。眾生即菩提，不可復得；眾生即涅槃，不可復滅。一心既然，諸心亦爾，一切法亦爾。《普賢觀》云：毘盧遮那遍一切處。即其義也。當知一切法即佛法，如來法界故。<br /><br />若爾，云何復言遊心法界如虛空？又言無明、明者，即畢竟空？此舉空為言端，空即不空，亦即非空非不空。又言一微塵中有大千經卷；心中具一切佛法，如地種，如香丸者，此舉有為言端。有即不有，亦即非有非不有。又言一色一香無非中道，此舉中道為言端。即中而邊，即非邊非不邊，具足無減。勿守語害圓、誣罔聖意。<br /><br />若得此解，根塵一念心起，根即八萬四千法藏；塵亦爾，一念心起，亦八萬四千法藏。佛法界、對法界、起法界，無非佛法。生死即涅槃，是名苦諦。一塵有三塵，一心有三心；一一塵有八萬四千塵勞門，一一心亦如是。貪瞋癡亦即是菩提，煩惱亦即是菩提，是名集諦。翻一一塵勞門，即是八萬四千諸三昧門，亦是八萬四千諸陀羅尼門，亦是八萬四千諸對治門，亦成八萬四千諸波羅蜜。無明轉即變為明，如融氷成水，更非遠物，不餘處來，但一念心普皆具足。如如意珠，非有寶，非無寶。若謂無者即妄語；若謂有者即邪見。不可以心知，不可以言辯。眾生於此不思議、不縛法中，而思想作縛；於無脫法中，而求於脫。是故起大慈悲，興四弘誓，拔兩苦，與兩樂，故名非縛非脫發真正菩提心。<br /><br />前三皆約四諦為語，今約法藏、塵勞、三昧、波羅蜜，其義宛然。<br /><br />問：前簡非，併言非；今顯是，何故併言是？<br /><br />答：所言併是者，皆非縛非脫，故言併是，通皆上求故。又次第漸入到實，故言併是。又實難知，借權顯實，故言併是。此三番擬世界悉檀，言併是也。又權不攝實，實則攝權，欲令攝顯易見，故言併是。此一番擬為人悉檀，故言是也。又一菩提心，一切菩提心，若不說者，不知一切，故言併是。此一番擬對治悉檀明是。若究竟而論，前三是約權，後一約實。譬如良醫有一祕方總攝諸方，阿伽陀藥功兼諸藥，如食乳糜更無所須，一切具足，如如意珠。權實顯是，其義可知。又一是者，一大事因緣故。云何為一？一實不虛故，一道清淨故，一切無礙人，一道出生死故。云何為大？其性廣博多所含容，大智、大斷，大人所乘，大師子吼，大益凡聖，故言為大。事者，十方三世佛之儀式，以此自成佛道，以此化度眾生，故名為事。因緣者，眾生以此因感佛，佛以此緣起應，故言因緣。又是者，不可言三，不可言一，不可言非三非一，而言三一，故名不可思議是也。又是者，非作法，非佛、非天、人、脩羅所作。常境無相，常智無緣。以無緣智緣無相境；無相之境相無緣之智。智境冥一，而言境智，故名無作也。又是者，如《文殊問經》云：破一切發，名發菩提心；常隨菩提相，而發菩提心。又無發而發，無隨而隨。又過一切破，過一切隨，雙照破隨，名發菩提心。如此三種不一不異，如理如事，如非理非事，故名為是。<br /><br />若例此義，無作、不可思議、一大事因緣等諸法門，皆言破，皆言隨，皆言非破非隨，雙照破隨。又前三是上中下智所觀；後一是上上智所觀。前三是共；後一是不共。前三淺、近、曲；後一深、遠、直(云云)。前三是小中大；後一是大中大、上中上、圓中圓、滿中滿、實中實、真中真、了義中了義、玄中玄、妙中妙、不可思議中不可思議。<br /><br />若能如此簡非顯是，體權識實而發心者，是一切諸佛種。譬如金剛從金性生，佛菩提心從大悲起，是諸行先。如服阿娑羅藥，先用清水，諸行中最；如諸根中，命根為最；佛正法正行中，此心為最。如太子生具王儀相，大臣恭敬，有大聲名；如迦陵頻伽鳥，㲉中鳴聲已勝諸鳥。<br /><br />此菩提心有大勢力，如師子筋弦，如師子乳，如金剛槌，如那羅延箭；具足眾寶，能除貧苦如如意珠。雖小懈怠，小失威儀，猶勝二乘功德。舉要言之，此心即具一切菩薩功德，能成三世無上正覺。若解此心，任運達於止觀。無發無礙即是觀，其性寂滅即是止。止觀即菩提，菩提即止觀。<br /><br />《寶梁經》云：比丘不修比丘法，大千無唾處，況受人供養？六十比丘悲泣白佛：『我等乍死，不能受人供養。』佛言：『汝起慚愧心，善哉！善哉！』一比丘白佛：『何等比丘能受供養？』佛言：『若在比丘數，修僧業，得僧利者，是人能受供養。四果、四向是僧數，三十七品是僧業，四果是僧利。』比丘重白佛：『若發大乘心者，復云何？』佛言：『若發大乘心，求一切智，不墮數，不修業，不得利，能受供養。』比丘驚問：『云何是人能受供養？』佛言：『是人受衣用敷大地，受摶食若須彌山，亦能畢報施主之恩。』當知小乘之極果不及大乘之初初。<br /><br />又《如來密藏經》說：若人父為緣覺而害、盜三寶物、母為羅漢而污、不實事謗佛、兩舌間賢聖、惡口罵聖人、壞亂求法者、五逆初業之瞋、奪持戒人物之貪、邊見之癡，是為『十惡』惡者。若能知如來說因緣法，無我、人、眾生、壽、命，無生、無滅、無染、無著，本性清淨；又於一切法知本性清淨，解知信入者，我不說是人趣向地獄及諸惡道果。何以故？法無積聚，法無集惱，一切法不生不住，因緣和合而得生起，起已還滅。若心生已滅，一切結使亦生已滅。如是解，無犯處。若有犯、有住，無有是處。如百年闇室，若然燈時，『闇』不可言：『我是室主，住此久。』而不肯去。燈若生，闇即滅，其義亦如是。此經具指前四菩提心。若知如來說因緣法，即指初菩提心；若無生無滅，指第二菩提心；若本性清淨，指第三菩提心；若於一切法知本性清淨，指第四菩提心。初菩提心已能除重重十惡，況第二、第三、第四菩提心耶？行者聞此勝妙功德，當自慶幸，如闇處伊蘭，得光明栴檀。<br /><br />問：因緣語通，何意初觀獨當其名？<br /><br />答：以最初當名耳。又因緣事相，初觀為便。若言生滅者，即別後三。例有通別，而從別受名耳。<br /><br />○約六即顯是者，為初心是，後心是？<br /><br />答：如《論》焦、炷，非初不離初，非後不離後。若智信具足，聞一念即是。信故不謗，智故不懼，初後皆是。若無信，高推聖境，非己智分；若無智，起增上慢，謂己均佛，初後俱非。為此事故，須知六即，謂理即、名字即、觀行即、相似即、分真即、究竟即。此六即者，始凡終聖。始凡故，除疑怯；終聖故，除慢大(云云)。<br /><br />理即者，一念心即如來藏理。如故即空，藏故即假，理故即中；三智一心中具，不可思議。如上說三諦一諦、非三非一；一色一香、一切法、一切心亦復如是。是名理即是菩提心，亦是理即止觀。即寂名止；即照名觀。<br /><br />名字即者，理雖即是，日用不知，以未聞三諦，全不識佛法，如牛羊眼，不解方隅。或從知識，或從經卷，聞上所說一實菩提，於名字中通達解了，知一切法皆是佛法。是為名字即菩提，亦是名字止觀。若未聞時，處處馳求。既得聞已，攀覓心息，名止；但信法性，不信其諸，名為觀。<br /><br />觀行即是者，若但聞名口說，如蟲食木，偶得成字，是蟲不知是字、非字，既不通達，寧是菩提？必須心觀明了，理慧相應，所行如所言，所言如所行。《華首》云：言說多不行，我不以言說，但心行菩提。此心口相應，是觀行菩提。《釋論》四句評聞慧具足，如眼得日，照了無僻。觀行亦如是，雖未契理，觀心不息。如《首楞嚴》中射的喻。是名觀行菩提，亦名觀行止觀。恒作此想名觀；餘想息名止(云云)。<br /><br />相似即是菩提者，以其逾觀逾明，逾止逾寂，如勤射隣的，名相似觀慧。一切世間治生產業不相違背，所有思想籌量，皆是先佛經中所說，如六根清淨中說。圓伏無明名止；似中道慧名觀(云云)。<br /><br />分真即者，因相似觀力入銅輪位，初破無明，見佛性，開寶藏，顯真如，名發心住；乃至等覺，無明微薄，智慧轉著，如從初日至十四日，月光垂圓，闇垂盡。若人應以佛身得度者，即八相成道；應以九法界身得度者，以普門示現，如經廣說。是名分真菩提，亦名分真止觀、分真智斷。<br /><br />究竟即菩提者，等覺一轉，入於妙覺，智光圓滿不復可增，名菩提果。大涅槃斷，更無可斷，名果果。等覺不通，唯佛能通，過茶無道可說，故名究竟菩提，亦名究竟止觀。總以譬譬之，譬如貧人，家有寶藏而無知者，知識示之，即得知也；耘除草穢而掘出之，漸漸得近；近已藏開，盡取用之。合六喻可解(云云)。<br /><br />問：《釋論》五菩提意云何？<br /><br />答：《論》竪判別位，今竪判圓位。會之，發心對名字；伏心對觀行；明心對相似；出到對分真；無上對究竟。又用彼名，名圓位，發心是十住；伏心是十行。<br /><br />問：住已斷，行云何伏？<br /><br />答：此用真道伏。例如小乘破見名斷；思惟名伏。明心是十迴向；出到是十地；無上是妙覺。又從十住具五菩提，乃至妙覺究竟五菩提。故《地義》云：從初一地具諸地功德。即其義也。<br /><br />問：何意約圓說六即？<br /><br />答：圓觀諸法，皆云六即。故以圓意約一切法，悉用六即判位。餘不爾，故不用之。當其教用之，胡為不得？而淺近非教正意也。<br /><br />然上來簡非，先約苦諦，升沈世間簡耳；次約四諦，智曲拙淺近簡耳；次約四弘行願；次約六即位，展轉深細，方乃顯是。故知明月神珠，在九重淵內驪龍頷下，有志、有德，方乃致之。豈如世人，麁淺浮虛，競執瓦、石、草、木，妄謂為寶。末學膚受，太無所知！<br /><br />摩訶止觀卷第一(下)
            </div>
            <!---->
          </div>
          <div class="title" data-v-6cbe18f8="">
            <div class="name" data-v-6cbe18f8="">
              <h2 data-v-6cbe18f8="">摩訶止觀</h2>
              <!---->
            </div>
            <div class="el-affix" style="height:; width:" data-v-6cbe18f8="">
              <div class="" style="">
                <!--[-->
                <div
                  class="tool font-family-app hidden-sm-and-down"
                  data-v-6cbe18f8=""
                >
                  <div class="coffee" data-v-6cbe18f8="">
                    <!--[--><span
                      class="el-only-child__content el-tooltip__trigger el-tooltip__trigger"
                      ><svg
                        xmlns="http://www.w3.org/2000/svg"
                        width="32"
                        height="32"
                        viewBox="0 0 24 24"
                        data-v-75decf7f=""
                      >
                        <path
                          fill="#deb887"
                          fill-opacity="0"
                          d="M17 14V17a3 3 0 0 1-3 3H8a3 3 0 0 1-3-3V14z"
                          data-v-75decf7f=""
                        >
                          <animate
                            fill="freeze"
                            attributeName="fill-opacity"
                            begin="0.8s"
                            dur="0.15s"
                            values="0;0.3"
                            data-v-75decf7f=""
                          ></animate>
                        </path>
                        <g
                          fill="none"
                          stroke="#deb887"
                          stroke-linecap="round"
                          stroke-linejoin="round"
                          stroke-width="2"
                          data-v-75decf7f=""
                        >
                          <path
                            stroke-dasharray="48"
                            stroke-dashoffset="48"
                            d="M17 9v9a3 3 0 0 1-3 3H8a3 3 0 0 1-3-3V9z"
                            data-v-75decf7f=""
                          >
                            <animate
                              fill="freeze"
                              attributeName="stroke-dashoffset"
                              dur="0.6s"
                              values="48;0"
                              data-v-75decf7f=""
                            ></animate>
                          </path>
                          <path
                            stroke-dasharray="14"
                            stroke-dashoffset="14"
                            d="M17 14H20C20.55 14 21 13.55 21 13V10C21 9.45 20.55 9 20 9H17"
                            data-v-75decf7f=""
                          >
                            <animate
                              fill="freeze"
                              attributeName="stroke-dashoffset"
                              begin="0.6s"
                              dur="0.2s"
                              values="14;28"
                              data-v-75decf7f=""
                            ></animate>
                          </path>
                        </g>
                        <mask
                          id="lineMdCoffeeHalfEmptyTwotoneLoop0"
                          data-v-75decf7f=""
                        >
                          <path
                            fill="none"
                            stroke="#fff"
                            stroke-width="2"
                            d="M8 0c0 2-2 2-2 4s2 2 2 4-2 2-2 4 2 2 2 4M12 0c0 2-2 2-2 4s2 2 2 4-2 2-2 4 2 2 2 4M16 0c0 2-2 2-2 4s2 2 2 4-2 2-2 4 2 2 2 4"
                            data-v-75decf7f=""
                          >
                            <animateMotion
                              calcMode="linear"
                              dur="3s"
                              path="M0 0v-8"
                              repeatCount="indefinite"
                              data-v-75decf7f=""
                            ></animateMotion>
                          </path>
                        </mask>
                        <rect
                          width="24"
                          height="0"
                          y="7"
                          fill="#deb887"
                          mask="url(#lineMdCoffeeHalfEmptyTwotoneLoop0)"
                          data-v-75decf7f=""
                        >
                          <animate
                            fill="freeze"
                            attributeName="y"
                            begin="0.8s"
                            dur="0.6s"
                            values="7;2"
                            data-v-75decf7f=""
                          ></animate>
                          <animate
                            fill="freeze"
                            attributeName="height"
                            begin="0.8s"
                            dur="0.6s"
                            values="0;5"
                            data-v-75decf7f=""
                          ></animate>
                        </rect></svg></span
                    ><!--teleport start--><!--teleport end--><!--]-->
                  </div>
                  <!--[-->
                  <div
                    class="theme el-tooltip__trigger el-tooltip__trigger"
                    id="book-tool-theme"
                    data-v-6cbe18f8=""
                  >
                    <svg
                      xmlns="http://www.w3.org/2000/svg"
                      width="29"
                      height="29"
                      viewBox="0 0 24 24"
                      data-v-6cbe18f8=""
                    >
                      <path
                        fill="#ccc"
                        d="M11 21q-3.35 0-5.675-2.325T3 13t2.325-5.675T11 5q.125 0 .25.012t.25.013q-.725.8-1.112 1.825T10 9q0 2.5 1.75 4.25T16 15q.775 0 1.513-.187t1.387-.563q-.45 2.95-2.7 4.85T11 21m2.8-10L17 2h2l3.2 9h-1.9l-.7-2h-3.2l-.7 2zm3.05-3.35h2.3L18 4z"
                        data-v-6cbe18f8=""
                      ></path>
                    </svg>
                  </div>
                  <!--teleport start--><!--teleport end--><!--]-->
                  <div
                    class="fullscreen"
                    title="全屏切换"
                    id="book-tool-fullscreen"
                    data-v-6cbe18f8=""
                  >
                    <svg
                      xmlns="http://www.w3.org/2000/svg"
                      width="27"
                      height="27"
                      viewBox="0 0 24 24"
                      data-v-6cbe18f8=""
                    >
                      <path
                        fill="#ccc"
                        d="M5 19h2q.425 0 .713.288T8 20t-.288.713T7 21H4q-.425 0-.712-.288T3 20v-3q0-.425.288-.712T4 16t.713.288T5 17zm14 0v-2q0-.425.288-.712T20 16t.713.288T21 17v3q0 .425-.288.713T20 21h-3q-.425 0-.712-.288T16 20t.288-.712T17 19zM5 5v2q0 .425-.288.713T4 8t-.712-.288T3 7V4q0-.425.288-.712T4 3h3q.425 0 .713.288T8 4t-.288.713T7 5zm14 0h-2q-.425 0-.712-.288T16 4t.288-.712T17 3h3q.425 0 .713.288T21 4v3q0 .425-.288.713T20 8t-.712-.288T19 7z"
                        data-v-6cbe18f8=""
                      ></path>
                    </svg>
                  </div>
                  <!--[-->
                  <div
                    class="book-menu el-tooltip__trigger el-tooltip__trigger"
                    id="book-tool-menu"
                    data-v-6cbe18f8=""
                  >
                    目录
                  </div>
                  <!--teleport start--><!--teleport end--><!--]-->
                  <div class="page" data-v-6cbe18f8="">
                    <div class="next" data-v-6cbe18f8="">
                      <i class="el-icon" style="" data-v-6cbe18f8=""
                        ><!--[--><svg
                          xmlns="http://www.w3.org/2000/svg"
                          viewBox="0 0 1024 1024"
                          data-v-6cbe18f8=""
                        >
                          <path
                            fill="currentColor"
                            d="M452.864 149.312a29.12 29.12 0 0 1 41.728.064L826.24 489.664a32 32 0 0 1 0 44.672L494.592 874.624a29.12 29.12 0 0 1-41.728 0 30.592 30.592 0 0 1 0-42.752L764.736 512 452.864 192a30.592 30.592 0 0 1 0-42.688m-256 0a29.12 29.12 0 0 1 41.728.064L570.24 489.664a32 32 0 0 1 0 44.672L238.592 874.624a29.12 29.12 0 0 1-41.728 0 30.592 30.592 0 0 1 0-42.752L508.736 512 196.864 192a30.592 30.592 0 0 1 0-42.688z"
                          ></path></svg
                        ><!--]--></i
                      ><span data-v-6cbe18f8="">下一卷</span>
                    </div>
                    <div class="prev disabled" data-v-6cbe18f8="">
                      <span data-v-6cbe18f8="">上一卷</span
                      ><i class="el-icon" style="" data-v-6cbe18f8=""
                        ><!--[--><svg
                          xmlns="http://www.w3.org/2000/svg"
                          viewBox="0 0 1024 1024"
                          data-v-6cbe18f8=""
                        >
                          <path
                            fill="currentColor"
                            d="M529.408 149.376a29.12 29.12 0 0 1 41.728 0 30.592 30.592 0 0 1 0 42.688L259.264 511.936l311.872 319.936a30.592 30.592 0 0 1-.512 43.264 29.12 29.12 0 0 1-41.216-.512L197.76 534.272a32 32 0 0 1 0-44.672l331.648-340.224zm256 0a29.12 29.12 0 0 1 41.728 0 30.592 30.592 0 0 1 0 42.688L515.264 511.936l311.872 319.936a30.592 30.592 0 0 1-.512 43.264 29.12 29.12 0 0 1-41.216-.512L453.76 534.272a32 32 0 0 1 0-44.672l331.648-340.224z"
                          ></path></svg
                        ><!--]--></i
                      >
                    </div>
                  </div>
                  <div class="color-picker" data-v-6cbe18f8="">
                    <div
                      class="color-group vertical"
                      data-v-6cbe18f8=""
                      data-v-f00b5f89=""
                    >
                      <span
                        style="background: #2c3e50"
                        data-v-f00b5f89=""
                      ></span
                      ><span
                        style="background: #c86149"
                        data-v-f00b5f89=""
                      ></span
                      ><span
                        style="background: #617143"
                        data-v-f00b5f89=""
                      ></span
                      ><span
                        style="background: #b4cd93"
                        data-v-f00b5f89=""
                      ></span
                      ><span
                        style="background: #81b1f7"
                        data-v-f00b5f89=""
                      ></span>
                    </div>
                  </div>
                </div>
                <!--]-->
              </div>
            </div>
            <!--[--><!--teleport start--><!--teleport end--><!-- just for IDE --><!--v-if--><!--]-->
          </div>
          <div class="mobile-menu hidden-md-and-up" data-v-6cbe18f8="">
            <a class="disabled" data-v-6cbe18f8=""
              ><i class="el-icon" style="" data-v-6cbe18f8=""
                ><!--[--><svg
                  xmlns="http://www.w3.org/2000/svg"
                  viewBox="0 0 1024 1024"
                  data-v-6cbe18f8=""
                >
                  <path
                    fill="currentColor"
                    d="M529.408 149.376a29.12 29.12 0 0 1 41.728 0 30.592 30.592 0 0 1 0 42.688L259.264 511.936l311.872 319.936a30.592 30.592 0 0 1-.512 43.264 29.12 29.12 0 0 1-41.216-.512L197.76 534.272a32 32 0 0 1 0-44.672l331.648-340.224zm256 0a29.12 29.12 0 0 1 41.728 0 30.592 30.592 0 0 1 0 42.688L515.264 511.936l311.872 319.936a30.592 30.592 0 0 1-.512 43.264 29.12 29.12 0 0 1-41.216-.512L453.76 534.272a32 32 0 0 1 0-44.672l331.648-340.224z"
                  ></path></svg
                ><!--]--></i
              ><b data-v-6cbe18f8="">上一卷</b></a
            ><!--[--><a class="el-tooltip__trigger" data-v-6cbe18f8=""
              ><i class="el-icon" style="" data-v-6cbe18f8=""
                ><!--[--><svg
                  xmlns="http://www.w3.org/2000/svg"
                  xml:space="preserve"
                  style="enable-background: new 0 0 1024 1024"
                  viewBox="0 0 1024 1024"
                  data-v-6cbe18f8=""
                >
                  <path
                    fill="currentColor"
                    d="M480 320h192c21.33 0 32-10.67 32-32s-10.67-32-32-32H480c-21.33 0-32 10.67-32 32s10.67 32 32 32"
                  ></path>
                  <path
                    fill="currentColor"
                    d="M887.01 72.99C881.01 67 873.34 64 864 64H160c-9.35 0-17.02 3-23.01 8.99C131 78.99 128 86.66 128 96v832c0 9.35 2.99 17.02 8.99 23.01S150.66 960 160 960h704c9.35 0 17.02-2.99 23.01-8.99S896 937.34 896 928V96c0-9.35-3-17.02-8.99-23.01M192 896V128h96v768zm640 0H352V128h480z"
                  ></path>
                  <path
                    fill="currentColor"
                    d="M480 512h192c21.33 0 32-10.67 32-32s-10.67-32-32-32H480c-21.33 0-32 10.67-32 32s10.67 32 32 32m0 192h192c21.33 0 32-10.67 32-32s-10.67-32-32-32H480c-21.33 0-32 10.67-32 32s10.67 32 32 32"
                  ></path></svg
                ><!--]--></i
              ><b
                style="
                  display: inline-block;
                  margin-top: -2px;
                  padding-left: 5px;
                "
                data-v-6cbe18f8=""
              >
                目录
              </b></a
            ><!--teleport start--><!--teleport end--><!--]--><a
              class=""
              data-v-6cbe18f8=""
              ><b data-v-6cbe18f8="">下一卷</b
              ><i class="el-icon" style="" data-v-6cbe18f8=""
                ><!--[--><svg
                  xmlns="http://www.w3.org/2000/svg"
                  viewBox="0 0 1024 1024"
                  data-v-6cbe18f8=""
                >
                  <path
                    fill="currentColor"
                    d="M452.864 149.312a29.12 29.12 0 0 1 41.728.064L826.24 489.664a32 32 0 0 1 0 44.672L494.592 874.624a29.12 29.12 0 0 1-41.728 0 30.592 30.592 0 0 1 0-42.752L764.736 512 452.864 192a30.592 30.592 0 0 1 0-42.688m-256 0a29.12 29.12 0 0 1 41.728.064L570.24 489.664a32 32 0 0 1 0 44.672L238.592 874.624a29.12 29.12 0 0 1-41.728 0 30.592 30.592 0 0 1 0-42.752L508.736 512 196.864 192a30.592 30.592 0 0 1 0-42.688z"
                  ></path></svg
                ><!--]--></i
              ></a
            >
          </div>
        </div>
        <!--[-->
        <div
          style="
            z-index: 3105;
            position: fixed;
            top: 0px;
            right: 0px;
            bottom: 0px;
            left: 0px;
            display: none;
          "
        >
          <!--[-->
          <div
            role="dialog"
            aria-modal="true"
            aria-labelledby="el-id-4392-299"
            aria-describedby="el-id-4392-300"
            class="el-overlay-dialog"
            style=""
          >
            <!--[--><!--]-->
          </div>
          <!--]-->
        </div>
        <!--]--><!--]-->
      </main>
      <footer class="font-family-app" data-v-2ddfc208="">
        <!--v-if--><!--v-if-->
        <div class="links" data-v-2ddfc208="">
          <a href="https://www.cbeta.org" target="_blank" data-v-2ddfc208=""
            >CBETA</a
          >
          ｜
          <a
            href="https://mp.weixin.qq.com/s/hwjDg5N2ke1yYAr2qJe9lw"
            target="_blank"
            data-v-2ddfc208=""
            >金陵刻经处</a
          >
          ｜
          <a
            href="https://www.xiaohongshu.com/user/profile/64318ec3000000002a0097ba"
            target="_blank"
            data-v-2ddfc208=""
            >方糖•六道木念珠</a
          >
        </div>
        <p class="tip" data-v-2ddfc208="">
          <i class="el-icon" style="" data-v-2ddfc208=""
            ><!--[--><svg
              xmlns="http://www.w3.org/2000/svg"
              xml:space="preserve"
              style="enable-background: new 0 0 1024 1024"
              viewBox="0 0 1024 1024"
              data-v-2ddfc208=""
            >
              <path
                fill="currentColor"
                d="M938.67 512.01c0-44.59-6.82-87.6-19.54-128H682.67a212.372 212.372 0 0 1 42.67 128c.06 38.71-10.45 76.7-30.42 109.87l-182.91 316.8c235.65-.01 426.66-191.02 426.66-426.67z"
              ></path>
              <path
                fill="currentColor"
                d="M576.79 401.63a127.92 127.92 0 0 0-63.56-17.6c-22.36-.22-44.39 5.43-63.89 16.38s-35.79 26.82-47.25 46.02a128.005 128.005 0 0 0-2.16 127.44l1.24 2.13a127.906 127.906 0 0 0 46.36 46.61 127.907 127.907 0 0 0 63.38 17.44c22.29.2 44.24-5.43 63.68-16.33a127.94 127.94 0 0 0 47.16-45.79v-.01l1.11-1.92a127.984 127.984 0 0 0 .29-127.46 127.957 127.957 0 0 0-46.36-46.91"
              ></path>
              <path
                fill="currentColor"
                d="M394.45 333.96A213.336 213.336 0 0 1 512 298.67h369.58A426.503 426.503 0 0 0 512 85.34a425.598 425.598 0 0 0-171.74 35.98 425.644 425.644 0 0 0-142.62 102.22l118.14 204.63a213.397 213.397 0 0 1 78.67-94.21m117.56 604.72H512zm-97.25-236.73a213.284 213.284 0 0 1-89.54-86.81L142.48 298.6c-36.35 62.81-57.13 135.68-57.13 213.42 0 203.81 142.93 374.22 333.95 416.55h.04l118.19-204.71a213.315 213.315 0 0 1-122.77-21.91z"
              ></path></svg
            ><!--]--></i
          ><span data-v-2ddfc208=""
            ><a href="https://www.google.cn/chrome/" data-v-2ddfc208=""
              >Chrome 最新版</a
            >
            阅读体验最佳</span
          >
        </p>
        2024
        <a
          href="https://neil-pan.com"
          target="_blank"
          class="highlight"
          data-v-2ddfc208=""
          >NEIL PAN</a
        >
      </footer>
      <!--]-->
    </div>
  </body>
</html>
