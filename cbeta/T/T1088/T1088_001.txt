#----------------------------------------------------------------------
#【經文資訊】大正新脩大藏經 第 20 冊 No. 1088 如意輪菩薩觀門義注祕訣
#【版本記錄】發行日期：2024-08，最後更新：2022-12-28
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1088
如意輪菩薩觀門義注祕訣

oṃ唵字，一切法流注義，無所得以為方便，覺不可得。

va嚩字，一切法超越之義，言語道不可得。

ra囉字，一切法離塵義，了亦不可得。

na娜字，一切法施義，畢竟不可得。

pa跛字，一切法勝義，性相不可得。

dma娜麼(二合)字，一切法離我，取執不可得。

hūṃ吽字，一切諸法了義亦不可得。

右如上布列諸字，盡作欝金之色，從本尊口引入身心口輪中。分明布列已，一一諦審觀之，從此三昧耶速獲一切智。夫瑜伽法念誦數畢，即布諸字，更於身上布列小心真言，復於字上分明觀照，如日初出，光明赫奕廣極無邊。如斯觀照，不久當證法身三昧。

唵字安於頂，　　嚩字置於額，
囉字布兩目，　　娜字觀於口，
跛字安於心，　　娜麼(二合)字置二膊，
吽字安臍輪。

以前觀字門，　　速悟無生理，
不久當成就，　　獲得如來智。

如意輪心真言布列梵字菩提心月輪。

如意輪真言注義。

na　mo　ra　tna　tra　yā　ya　na　maḥ　ā　rya　va　lo　ki　te　śva　ra　yā　bo　dhi　sa　tva　ya　ma　ha　sa　tva　ya　ma　ha　ka　ro　ṇi　ka　ya　ta　dya　thā　

唵oṃ其字成於三身義也。唵oṃ之一字，所謂唵阿摩oṃama等三字共成。唵oṃ字者，一切法生不可得義。阿a字者，一切法本不生義。摩ma字者，一切法我無所得義。又釋云：唵oṃ字化身義，阿a字者報身義，摩ma字者法身義。由此三字契實相理，則成稽首禮一切如來，亦如來無觀頂義。

ca　kra　va　rtti　ci　nta　ma　ṇi　

思惟義，亦如來寶義。寶有六種，能滿眾生願故。

ma　hā　pa　dma　

嚕嚕rorāro。離塵垢義。塵有二種，故重稱也。二塵者，所謂內塵、外塵。內塵即是五根，眼耳鼻舌身。外塵，色聲香味觸。於二種塵，皆無所得以為方便成瑜伽觀智。

底瑟吒tiṣṭa。釋云住義，亦云無住義，無住以為一切法本。亦云無住涅槃、不住生死，由大智故不著生死，由大悲故不住涅槃。

入嚩攞jvala。釋云熾然義，光明照曜遍滿十方虛空法界，驚覺諸佛菩薩聖眾降集普赴，下召一切天龍八部諸有情類，利益加持故。

阿羯里灑野akarṣaya。請召義，由此請召，諸佛菩薩天龍八部應召而至，悉雲集加持護念。

吽hūṃ字者，一切法無因義。亦云菩提道場。如《金剛頂瑜伽經》說，纔發菩提心，即坐菩提道場、轉正法輪。由此相應，此真言一字則能證悟一切佛法。念念證悟佛法之時，具薩婆若智，直至究竟坐金剛座。四魔現前，則入大慈三摩地，降伏四魔故則成正覺。四魔者，謂蘊魔、煩惱魔、死魔、天魔，悉自降伏。復云法無因者，諸法無因，依勝義諦果亦無得。無因果故，本來清淨。

泮字者，是破壞義，亦云摧壞義。得成佛時，摧壞四魔。亦云三德之中斷德。之中得義，由以智斷三界九地位煩惱習氣皆悉斷，福德智慧二種資糧悉皆圓滿。從無始來一切有情以為己親，念彼恩故。往詣轉法輪處，演說十二行法輪也。

吒ṭa字者，一切法無所得義。其吒字梵書形如半月。釋云一切法無我，無所得以為方便，則成生空，生空半故。

薩嚩(引)svā等無言說義，即成法空智滿字義，亦云大福德成就義。

訶hā字是斷煩惱義。令諸有情積大福德、斷害煩惱及隨煩惱一切習氣，自他身中遍滿字之教，證得無餘依無住涅槃。修行瑜伽者結契誦真言，定意專注於此一字。由與真實道理相應，思惟時能除能緣所緣，自他平等、同體大悲，頓集一切福德智慧。現在除遣一切災禍非命，世人見聞歡喜，所出言辭天人敬順不敢違越。臨命終時眾聖見前，得生極樂淨妙國土，於大集會中，蓮華化生見無量壽佛，聽聞正法頓證無上菩提。如意輪菩薩六臂相頌：

「手持如意寶，　　六臂身金色，
頂髻寶莊嚴，　　自在王說法。
第一手思惟，　　愍念有情故，
第二持意寶，　　能滿一切願，
第三持念珠，　　為度傍生苦。
左按光明山，　　成就無傾動，
第二持蓮手，　　能淨諸非法，
第三手持輪，　　能轉無上法。
寶能隨施故，　　山表不動故，
蓮性不染故，　　輪摧障惱故。
六臂廣莊嚴，　　能遊於六道，
以大悲方便，　　斷諸有情苦。
身流千光明，　　隨念能普照，
猶如於明鏡，　　能現於萬像，
自心本不生，　　法性圓寂故。」

　　出《金剛頂瑜伽經》說。

心中心真言。

唵字(一切法流注義，無所得以為方便，覺不可得)。

嚩字(一切法超越之義，言語道斷不可得)。

囉字(一切法離塵義，了亦不可得)。

娜字(一切法施義，畢竟無所得)。

跛字(一切法勝義，性相不可得)。

娜麼(二合)字(一切法離我，取孰義不可得)。

吽字(一切諸法了義亦不可得)。

右如上布列諸字，畫作欝金之色。

貞享三年十月二十一日點校了

　　　　　　　　　　　淨嚴(四十八歲)

元祿十六年正月十七日以淨嚴和上之本

　再校了　　　　　　　　　　尊教

　寶永五戊子十二月二十五除夜一校了

　　　　　　　　　　　　　　性寂

