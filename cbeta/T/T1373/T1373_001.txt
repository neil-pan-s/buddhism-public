#----------------------------------------------------------------------
#【經文資訊】大正新脩大藏經 第 21 冊 No. 1373 佛說施一切無畏陀羅尼經
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1373
佛說施一切無畏陀羅尼經

西天譯經三藏朝奉大夫試光祿卿傳法大師賜紫臣施護等奉　詔譯

如是我聞：

一時世尊遊行到於摩伽陀國菴沒羅林，住韋提呬山帝釋巖中。

爾時帝釋天主來詣佛所，前白佛言：「世尊！我有怖畏，謂阿修羅於長夜中來相嬈亂。阿修羅者我之怨敵，惟願世尊為我宣說擁護法門。」

爾時世尊告帝釋天主言：「天主！我有陀羅尼，名施一切無畏。此法善能作一切事，能除一切病，復能禁止一切傍生，能解一切怨縛。若有阿修羅及諸羅剎、部多一切邪異，乃至一切諸惡鬼神之所執持，謂邪惡所執，天執龍執、夜叉執、乾闥婆執、緊那羅執、頻那夜迦執、母鬼等執，皆悉消滅。又復若有吸精氣者、食華鬘者、障產生者、食不淨者，皆悉除遣。又復若有一切瘧疾，及風黃痰癊等諸疾病，亦悉消散。一切鬪戰、諍訟陣敵，皆悉破壞。我今為汝說此陀羅尼而作擁護。陀羅尼曰：

「怛𭔞(切身，下同)他(引)(一句)　伊抳(二)　彌抳(三)　鉢囉(二合)彌抳(四)　鉢囉(二合)彌抳哩(五)　吾哩(六)　謨(引)里(七)　謨(引)瑟恥(二合)(八)　那胝(九)　嚩胝(十)　珂囉胝(十一)　珂囉尼(十二)　誐拏尼(十三)　誐拏鉢囉(二合)誐尼(十四)　誐𧹞誐尼(引)(十五)　謨(引)尼(引)(十六)　鉢囉(二合)底謨(引)尼(引)(十七)　哥(引)里(十八)　鉢囉(二合)哥(引)里(引)(十九)　贊抳(二十)　鉢囉(二合)底贊抳(二十一)　尾詣(引)(二十二)　鉢囉(二合)底尾詣(引)(二十三)　阿底尾詣(引)(二十四)　蘇(引)那(引)(二十五)　吾(引)拏(引)(二十六)　謨(引)訶(引)(二十七)　鉢囉(二合)謨(引)訶(引)(二十八)　謨(引)拏(引)(二十九)　鉢囉(二合)謨(引)拏(引)(三十)　那(引)設儞(三十一)　鉢囉(二合)那(引)設儞(三十二)　馱(引)嚩儞(三十三)　鉢囉(二合)馱(引)嚩儞(三十四)　嚩洛誐(二合)儞(三十五)　鉢囉(二合)嚩洛誐(二合)儞(三十六)　涅哩(二合)多儞(三十七)　鉢囉(二合)涅哩(二合)多儞(三十八)　骨嚕(二合)達儞(三十九)　阿底骨嚕(二合引)達儞(四十)　賀那賀那(四十一)　尾賀那尾賀那(四十二)　薩哩嚩(二合)訥瑟吒(二合)鉢囉(二合)訥瑟吒(二合)那(引)設野(四十三)　薩哩嚩(二合)跋野鉢囉(二合)那(四十四)　犖(力角切，下同)叉犖叉𤚥(引)(四十五)　薩哩嚩(二合)咩(引)提跋野(四十六)　訥瑟吒(二合)設咄嚕(二合)怛塞哥(二合)囉能瑟吒嚕(三合引)波捺囉(二合)吠(引)毘藥(二合)(四十七)　薩波哩嚩囕(四十八)　詰禰詰禰(四十九)　薩哩嚩(二合)薩埵呬帝(引)(五十)　囉帝(引)那莫薩哩嚩(二合)沒馱(引)喃(引)莎(引)賀(引)(五十一)」

「此施一切無畏陀羅尼，若持誦者，當以淨線加持四十一遍，繫於頂上，或加持白芥子、或加持牛黃，隨諸所用即得成就。

「又復若以塗香加持一遍塗自身分，即如被甲冑，勇猛無畏，不為刀傷、不為毒中，又復不為一日二日乃至七日等諸瘧疾之所纏縛，不為火焚、不為水溺、不為呪害、不為鬼魅、不為病惱、不於一切夭橫中死。

「又此陀羅尼善能作諸相應事業，一切成就法皆悉和合，作諸成就事無不成就者，他所作法皆能制止、不為他縛，能破邪明，自法隨轉，一切魔障皆能除遣，一切執魅悉能解散。若有所執不能除者，頭破作七分如阿梨樹枝。」

爾時帝釋天主聞佛所說，踊躍歡喜作禮而去。

佛說施一切無畏陀羅尼經

