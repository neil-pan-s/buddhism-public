#----------------------------------------------------------------------
#【經文資訊】大正新脩大藏經 第 20 冊 No. 1129 佛說金剛手菩薩降伏一切部多大教王經
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1129
佛說金剛手菩薩降伏一切部多大教王經卷上

西天譯經三藏朝散大夫試鴻臚卿傳教大師臣法天奉　詔譯

真實變化大勢身，　　大身堅牢能破他，
如日壞劫大熾燃，　　菩薩圓光亦如是。
功德清淨大寶海，　　善能安住佛剎中，
時我一心歸命禮，　　降伏部多最上王。

爾時佛告三界主金剛手菩薩：「說降伏一切部多大教王成就之法。」時金剛手菩薩言：「若有持誦之者求成就法，於二河岸或尸陀林中，或大樹下或賢聖宮觀，或金剛手菩薩宮殿之內，如是等處所作之法必得成就。若諸部多經剎那間不令成就，我即往彼破壞部多。」爾時大自在天合掌向前，頭面禮足白菩薩言：「為我說此大金剛手忿怒主殺諸部多祕密神呪。」

爾時金剛手菩薩讚言：「善哉善哉！汝能請我說彼降伏一切部多祕密之法。我今說之。真言曰：

「唵(引)嚩日羅入嚩(二合引)隷(去)賀曩賀曩薩哩嚩(二合)部旦(引)吽發吒(半音)」

爾時金剛手菩薩說此真言已，於身毛孔中出無數金剛熾焰。出彼焰時，一切部多及諸眷屬，於其身分悉皆乾枯而得命終，所有一切天人、帝釋、梵王、那羅延等亦復命終。一切如來悉皆驚怪，俱發聲言：「善哉善哉！大吉祥金剛手三界主！於如來法末之時，善能調伏一切部多及諸眷屬。」

爾時金剛手菩薩復說甘露祕密真言，令諸部多速得還命。真言曰：

「唵(引)嚩日羅(二合引)喻試娑囉娑囉濕彌(二合)」

時金剛手菩薩說此真言，於自手臂出大甘露風，入一切部多及彼眷屬身中，即得還命，從地而起驚怖顫掉，見大菩薩威德熾盛，告言：「菩薩救我。」

爾時大部多主無能勝，亦起合掌，頭面禮足，告菩薩言：「願垂慈愍救護我等。」菩薩告言：「汝等部多及其眷屬，依我法教利益一切眾生，我即救汝。所有四大洲界閻浮提內一切眾生，作法持誦悉令成就。所求聖藥聖寶，或金銀真珠瑠璃、鉢訥摩囉誐寶、酥哩也建底寶、贊捺囉建底寶，及最上飲食衣服好香華等，悉令充足。」部多答言：「如是作法持誦之者，如上珍寶我令充足，亦復親近承事供養。」菩薩告言：「若持此一切如來教法，所須香華衣服及諸珍寶悉得受用。」部多復言：「所有王怖、冤敵怖乃至虎狼師子等怖，悉令解脫無諸障礙。」菩薩復言：「無能勝大部多主！汝等諦聽。於末世中所有懈怠有情，破戒之人、作惡業人、大妄語人等，如所作法悉令成就。若不成就，汝部多女、天女、龍女、夜叉女、阿修羅女、緊那羅女、摩睺羅伽女、迦樓那女、毘舍遮女、乾闥婆女等，我令不空大金剛破碎頭目，速得命終墮八大地獄。」爾時一切如來讚言：「善哉善哉！金剛手！為未來世一切眾生作大利益，善說大菩薩不空成就精進大威力，善轉一切法輪除一切苦種種廣大儀則印呪㡧像成就之法。」爾時金剛手菩薩復說還命真言曰：

「唵(引)羯茶羯茶羯囉羯囉蜜哩(二合)旦𡁠(去)嚩(引)波野紇哩(二合)」

說此真言已，一切天人迷悶躄地大怖顫動從地起已。時大自在天白菩薩：「救我。」爾時金剛手菩薩安慰彼言：「莫怖莫怖。我為汝等降伏部多主故，令一切天人敬愛故。」爾時一切諸天天女亦作是言：「金剛手大忿怒主！救我救我。」菩薩告言：「汝等天女，若後有人受持我法，速令成就。當為承事，及與金銀瑠璃真珠珍寶、鉢訥摩囉誐寶等一切財物。」時諸天女、天童女、夜叉女等俱發聲言：「於未來世若有受持菩薩法者，我等當為承事，所求財寶一切給與。若違教旨不為給事，令我種族悉皆破壞。」菩薩復言：「若違我教，則謗一切如來，汝等及一切部多頭目破壞，即得命終墮八大地獄。」

爾時金剛手大忿怒主讚言：「善哉善哉！汝諸女等，於後末法之時若有受持之者，親自護衛承事供養。」爾時復有無能勝大部多主及彼眷屬，皆從座起合掌向前，禮彼金剛手大忿怒主足，說自本心真言曰：

「唵(引)室哩(二合)摩賀(引)部多俱羅遜捺哩吽」

「唵(引)室哩(二合)尾惹野遜那哩紇哩(二合引)」

「唵(引)室哩(二合引)尾摩攞遜那哩阿(引)」

「唵(引)室哩(二合引)囉底遜那哩嚩(引)」

「唵(引)室哩(二合引)摩努賀囉遜那哩尾(引)」

「唵(引)室哩(二合引)馱嚩攞遜那哩莽」

「唵(引)室哩(二合引)作乞芻(二合)滿曩遜那哩帝(引)」

「此真言攝如是大部多主，能施持誦之人富貴吉祥。」爾時復說緊那羅女成就之法：「若人持誦，須臾之間速得成就。復誦金剛手菩薩名號，一切部多及彼眷屬皆來承事如為婢從。」菩薩復言：「若汝等眷屬不依我三昧者，汝等眷屬皆令破壞。」時無能勝大部多主白菩薩言：「自今我等皆依菩薩三昧而住，所有世間一切持誦之者悉獲成就。若為障礙所作不成，我等種族速得破壞，復獲背一切如來三昧大罪，令忿怒金剛破碎我頭，命終之後墮八大地獄。」

爾時金剛手菩薩復說八大部多主最上成就處所。「或河岸上或尸陀林，或金剛手菩薩宮殿內，於此作法，一切部多女等決定俱來，令得成就無復疑惑。」復說成就印法。「左手作堅固拳，舒出中指，此印用召請及供養，令最上部多速與成就。以二手合拳舒頭指，此印能令持三昧者，部多女速與成就。以左手作堅固拳竪小指，此印能令一切部多現前與作成就。復舒左手頭指如鉤捺大母指，此印能降伏一切部多。以左手頭指及無名指舒展，能鉤一切部多及除一切魔。以左手作拳竪大母指，此印能現前一切部多女。以右手作拳竪小指，此是部多女三昧印，能作一切事。以二手各舒，用右手安腰側，左手安右肩上，此是最上根本心一切部多女大印。結印之間得一切部多女速來現前，若不速來身分乾枯不久命終。」爾時金剛手忿怒主復言：「若有部多女不依我三昧者，以此忿怒真言與前真言同誦。真言曰：

「唵(引)羯荼阿(引)羯荼窣𭍌(二合)紇哩(二合引)」

誦已稱部多女名，復誦此呪：

「吽𠷑吒(半音)」

「如是誦八百遍，諸部多女悉皆速來。若彼不來，眼目頭面破壞乾枯，不久命終。若作法之處於二河岸上，用白檀香塗曼拏羅，即散香華燒安悉香，誦此真言八千遍，必得成就。若於夜分誦此真言一千遍，決定速來，隨意所求悉皆充足，至旦却迴復留黃金百兩。

「復次於河岸上，用白檀香塗曼拏羅，用酪飯出生加持八百遍，如是七日之內彼決定來。用閼伽水淨手令彼歡喜，彼女告言：『子呼我何作？』持誦者言：『我要求官，衣食豐足，世所崇重。』部多女言：『汝願我從。』復次往金剛手菩薩殿內，用迦囉尾囉華散上，燒安悉香誦真言八千遍，必得成就。復次於夜分寂靜之處，加持一千遍，部多女速來。即獻華座，問訊彼女：『汝今善來，與我為妻。』女即隨意，及與最上聖藥聖物等，能除一切冤家。女即背負其夫詣諸天宮，獲其壽命滿一萬歲。復次往彼河岸，用白華白香乳香焚燒，誦真言八千遍，即得成就。

「復次於夜分，誦真言一千遍，彼女定來。即以香華水淨手，然後告言：『與我為妹。』女即為妹，復與聖藥聖物等，所有千由旬內所要女人，即時取來。復於賢聖空閑殿內，依法出生志心供養，誦真言八千遍，速得成就。或誦一千遍，彼女定來，即以為妻，日與千錢。後背負於夫往詣遠處，夫得一切自在，獲壽五千歲，命終之後得生王宮。

「復次往二河合流之岸獻酒肉食，散迦囉尾囉華，燒安悉香，誦真言八千遍，速得成就。

「復次夜分中作廣大供養，復燃酥燈，誦真言一千遍，時部多女五女從來。持誦者曰：『與我為妻。』彼女默然許之。若彼不允，即得破壞。日日背負於夫往詣諸天，令得自在，壽五千歲，命終之後得生王宮。復次成就法，於河岸上用恭俱摩香作曼拏羅，燒沈香依法出生，誦真言八千遍，所作成就。

「復次作廣大供養，誦真言一千遍，彼部多女放大光明，四遠照曜而來現前。以白檀香水灑淨，女即歡喜，而自問言：『呼我何作？』持誦者曰：『為我作母。』女遂許之，如法養育，日贍五百人供給所須，獲壽一萬歲，命終之後生婆羅門家。

「復次成就之法，於二河合流之岸作廣大供養，燃於酥燈。於夜分誦真言八千遍，時部多女放大光明而來現前，問言：『呼我何作？』持誦者曰：『我欲自在受於快樂。』彼女即允，日與金錢十萬，獲壽一萬歲，命終之後生為人主。此是八大部多女主成就之法。」

爾時住尸陀林部多女從座而起，五體投地禮金剛手菩薩是，恭敬合掌說自根本真言曰：

「唵(引)訖哩(二合)吽賀(入)」

復說住尸陀林部多女句召真言曰：

「唵(引)吽羯茶羯茶薩哩嚩(二合)部(引)多(引)喃薩摩野摩耨波(引)羅野賀囉賀囉滿馱滿馱阿(引)訖囉(二合)摩訶(引)迦哩沙(二合)野普摩賀(引)嘮捺哩(二合)尾濕摩(引)舍(引)曩嚩(引)悉儞阿(引)誐蹉尸伽朗(二合)度嚨發吒(半音)」

復說一切部多女三昧真言曰：

「唵(引)度曩度曩左羅左羅左(引)羅野左羅野鉢囉(二合)尾舍鉢囉(二合)尾舍賀囉賀囉底瑟吒(二合)底瑟吒(二合)三摩野摩耨波(引)羅野部濕摩(二合)舍(引)曩鉢囉(二合)吠(去)始儞吽吽𠷑吒(半音)𠷑吒(半音)娑嚩(二合引)賀(引)」

復說難瑟吒囉(二合引)羯囉(引)梨部多女真言曰：

「唵(引)左羅左羅達迦達迦摩賀(引)部底儞(去)娑(引)達迦(引)喃必哩(二合)夜(引)拽娑囉娑囉尾娑囉尾娑囉羯茶羯茶惹(仁左反)羅播(二合)波野惹羅播(二合)波野伴惹伴惹覽誐覽誐仡哩(二合)恨拏(二合)仡哩恨拏(二合)吽吽𠷑吒𠷑吒(半音)紇哩(二合)娑嚩(二合)賀(引)」

復說具囉目契部多女真言曰：

「唵(引)具囉目契濕摩(二合)舍(引)曩嚩(引)始儞(引)娑達迦(引)耨俱隷(去)阿鉢囉(二合)底賀多唵(引)拏曩莫(入)娑嚩(二合引)賀(引)」

復說部多女真言曰：

「唵(引)惹哩惹(二合)囉目契尾囉尾囉尾囉唧多(引)哩唧(二合)多薩哩嚩(二合)設咄嚕(二合)婆演迦哩(去)賀曩賀曩捺賀捺賀鉢左鉢左摩(引)囉野摩(引)囉野阿迦(引)羅蜜哩(二合)怛踰(二合)婆演迦哩薩哩嚩(二合)曩(引)誐婆演迦哩(引)阿吒吒賀西儞(引)薩哩嚩(二合)部帝濕嚩(二合)哩他(引)他(引)他(引)他(引)馱(引)馱(引)馱(引)馱(引)唵(引)唵(引)唵(引)唵(引)娑嚩(二合引)賀(引)唵(引)迦摩羅路左儞」

「如是真言，若人志心依法持誦，此部多女悉能愛護一切眾生，令離苦惱。彼持誦者若以酒食魚肉及種種美饌出生供養，即得歡喜，親近承事如婢從等，日與持誦者衣服一對、金錢一文，乃至百由旬內所須女人，即時將至承事供給，直至命終彼方捨離。如是金剛手大教王降伏毘舍遮女成就之法。」

爾時贊拏迦怛也野儞大惡部多女，於大會中即從座起，五體投地禮金剛手大忿怒主足，合掌恭敬說自根本心真言曰：

「唵(引)骨嚨(二合)吽發吒(半音)」

復說酥囉迦怛也(二合引)野儞部多女真言曰：

「唵(引)吽入嚩(二合)羅吽𠷑吒(半音)」

復說摩賀迦怛也(二合引)野儞部多女真言曰：

「唵(引)訖哩(二合引)紇哩(二合引)吽吽呬(引)呬(引)發吒(半音)發吒(半音)娑嚩(二合)賀(引)」

復說嘮捺羅迦怛也(二合引)野儞部多女真言曰：

「唵(引)嚕捺囉(二合)婆演迦哩(去)阿吒吒賀(引)西儞(引)娑(引)馱迦必哩曳摩賀(引)尾進怛囉(二合)嚕閉囉怛曩(二合引)誐哩(引)酥嚩囉拏(二合)賀悉底(二合)野摩儞紇哩(二合)多儞薩哩嚩(二合)耨佉鉢囉(二合)舍摩儞唵(引)唵(引)唵(引)吽吽吽尸伽羅(二合)悉地鉢囉(二合)野蹉紇哩(二合引)𠺁(入)娑嚩(二合引)賀(引)」

復說贊拏迦怛也(二合引)野儞部多女真言曰：

「摩賀(引)部帝(引)濕嚩(二合)哩(引)唵(引)野摩儞仡哩(二合)旦儞阿迦(引)羅蜜哩(二合)怛踰(二合)儞嚩(引)羅尼(引)朅(切身)捺誐(二合)輸羅賀悉帝(二合)尸伽覽(二合)悉地孕(二合)那那(引)覩旦娑(引)達迦摩(引)倪也(二合引)波野底紇哩(二合引)娑嚩(二合)賀(引)」

復說嚕捺囉迦怛也(二合引)野儞部多女真言曰：

「唵(引)呬(引)摩軍拏梨尾馱迦尾馱迦入嚩(二合)羅入嚩(二合)羅禰麼也(二合)軍拏羅部始帝囉(引)嚩拏摩他儞(引)婆誐鑁曩(引)倪也(二合)波野底娑嚩(二合)賀(引)」

復說軍拏羅迦怛也(二合)野儞部多女真言曰：

「勃哩(二合)俱胝目契(引)羯吒羯吒馱(引)嚩馱(引)嚩入嚩(二合)羅入嚩(二合)羅虎多(引)設曩目契誐蹉誐蹉吠多(引)拏烏怛他(二合引)波儞(引)阿(引)尾舍阿(引)尾舍吽吽吽發吒(半音)婆誐鑁(引)曩(引)波野底紇哩(二合)娑嚩(二合)賀(引)」

復說惹野目契迦怛也(二合)野儞部多女真言曰：

「唵(引)必底哩(二合)摩他儞迦賀迦賀惹野薩哩嚩(二合引)酥囉布𡁠帝吽賀(入)娑嚩(二合)賀(引)」

復說戍婆迦怛也(二合引)野儞部多女真言曰：

「唵(引)輸婆必哩(二合)曳禰麼也(二合)路(引)左禰(二)　迦(引)彌(引)濕嚩(二合)哩惹誐謨賀儞酥婆儗建(引)左曩摩(引)羅尾部沙尼耨布囉娑沒提(二合)阿(引)尾舍阿(引)尾舍嚩西嚩西布囉娑(引)馱迦必哩(二合)曳紇哩(二合)娑嚩(二合)賀(引)」

「此是八大迦怛也(二合)野儞部多女真言，若人依法持誦，必得成就。」

復次金剛手大祕密主降伏部多大教王，說八大迦怛也(二合)野儞部多女印相法。「以二手作拳，以小指相交，舒頭指復鉤，此是迦怛也(二合)野儞部多女印。復用二手合交，令頭指如鉤，此是摩賀迦怛也(二合)野儞部多女印。用前印以中指相捻，內入小指，此是破壞一切不信法者部多女印，信者令生敬愛。以前印各舒二頭指，此是跋捺羅迦怛也(二合)野儞部多女印。用香華塗香供養，復用酒食魚肉出生，剎那之間一切部多皆令成就。復用二手作堅固拳，以二頭指相交，此是贊拏迦怛也(二合)野儞部多女印。此印同用，能禁縛一切部多。復舒左手頭指，能降伏一切部多女。復用二手作拳，以二小指相交，舒二頭指復如鉤。此印能鉤召三界諸天，乃至大自在天、大梵王等悉皆降伏，速得成就。」如是金剛手大忿怒主大教王說八大迦怛也(二合引)野儞部多女印相之法。

復次金剛手大忿怒主說迦怛也(二合引)野儞部多女成就法。「於尸陀林中，誦前真言八百遍，至三日內令部多女速來。即用人髑髏滿盛其血以為閼伽，彼即歡喜而問之言：『呼我何作？』持誦者曰：『願為我母。』女即許之，如法養育，一切所須皆得圓滿，壽五百歲，命終之後生為人王。

「復次往金剛手菩薩宮殿內，於夜分中誦真言八千遍，時部多女速來現身如天女相，所求之事一切成就。

「復次於夜分中往大自在天宮殿中，誦真言一千遍，第一日聞鈴鐸聲，第二日部多女現天女相，第三日彼女言曰：『汝欲何求？』持誦者曰：『要汝承事。』女即承事，盡彼命壽。時背負持誦者，往須彌山、大海上，至毘沙門天王宮，取其財寶供給充足。如是閻浮提內端正童女，須者與之，令作歡娛。壽五百歲，命終之後得生王宮。

「復次往二河合流之岸，於夜分中誦真言八千遍，得最上部多女及彼眷屬速來現前，永為妻子，日與金錢五文、名衣一對令其受用。

「復次於夜分中往於園林之內，誦真言八百遍，誦至第三日聞鈴鐸聲，第四日遙見彼女，第五日來至面前，第六日與金錢五文，第七日於自臥床頭邊。作曼拏羅燒安悉香，誦真言八百遍，復有最上部多女速來親近，同作歡樂當結為妻，復與最上真珠瓔珞留於床上，日與金錢二十五文、名衣一對，能除一切冤家，獲壽五千歲，命終之後生於王宮。

「復次往空閑賢聖宮殿，於夜分中誦真言八百遍。如是至三日後，時部多女與八百眷屬同來彼處，用白檀香水獻閼伽，彼即歡喜尋與為妻，復給衣服飲食供贍八百眷屬及聖藥等，獲壽五千歲，命終之後往生王宮。

「復次於王舍城內誦真言八百遍。已得精熟，後更五夜用迦囉尾囉木為柴，及摩羅帝華用作護摩八百遍。時大部多女與五百眷屬莊嚴其身速來彼處，即用華水獻閼伽令其歡喜，或求為母、或求為姊妹、或求為妻，隨持誦者意。若彼為妻，現童女相。若彼為母，如親子想，能滿誦人一切所願，壽一萬歲，命終之後生於王宮。

「復次十五日，於夜分中往諸宮觀，誦真言一萬遍，即獻廣大供養。至明旦時彼女即來，用血為閼伽令得歡喜，即為婢從，日給金錢五文及上味飲食，壽命五百歲。如是八大迦怛也(二合引)野儞部多女成就之法。」

復次金剛手大教王降伏一切部多僕從成就之法真言曰：

「唵(引)囉(引)虎囉(引)虎摩賀(引)唧吒迦(引)喃捺哩捺囉(二合)赦呬多(引)囉他(二合引)野唵(引)虎虎虎虎虎仡哩(二合)恨拏(二合)曼娑悉地孕(二合)彌鉢囉(二合)野蹉娑嚩(二合引)賀(引)」

「持誦者於夜分時，將黑羖羊肉八兩往尸陀林中，誦真言八百遍加持於肉，然後以眼視四方，高聲唱言：『我今賣肉。』即時尸陀林住部多女變身為婆羅門，告誦者曰：『汝大丈夫賣肉，欲要何物？』持誦者曰：『我要黃金。』女與金八兩，即收金與肉。女不授肉，違金剛手勅，女即命終。」

爾時有大自在天，與無數俱胝天人圍繞。復有無數天女、龍神、緊曩羅、摩睺羅伽等在大會中。爾時大自在天即從座起，五體投地禮金剛手大忿怒主足，右繞三匝，白菩薩言：「復為我說調伏三界一切部多及天龍、藥叉、天人眾等，令生大怖，除諸魔障。能殺一切星曜及吠多拏布怛曩，成就祕密曼拏囉法。」爾時文殊師利菩薩讚言：「善哉善哉！大自在天！汝能利益未來法末之時閻浮提內一切眾生，能問菩薩調伏三界諸惡部多、天龍、夜叉、緊那羅等，成就祕密大曼拏羅法。」時金剛手菩薩即為說此曼拏羅成就法。「作四方曼拏羅，四方作於四門。上置樓閣具足十六分，外置金剛界，中安大忿怒明王，身有圓光遍體熾焰，作大青色。四臂，右第一手擲金剛杵，左第一手竪頭指禁伏一切部多，以二手結本印。面大惡相利牙，髑髏為冠。以八大龍王莊嚴其身，作降伏三界相，足踏無能勝部多王，立如舞踏勢，或時大笑大吼，光明焰赫如一俱胝日，為三界主。以二手作印，二無名指相交，令二頭指如鉤，小指中指以大母指壓之，此名最上祕密富貴印、能降三界印。

「復於明王前安大自在天明王，右邊安那羅延天明王，後安大梵天明王，左邊安迦哩帝迦天，東北隅安頻那野迦，東南隅安日天放千光明，西南隅安羅睺，西北隅安難禰計濕嚩(二合)囉。曼拏羅第二重，供養一切賢聖，身色如金，一切莊嚴，作歡喜相，顧視忿怒主明王。左邊復安烏摩女天。明王前安福女天，以手執華。明王右邊安底路怛摩女天，手執香鑪，一切莊嚴。明王後面安月女天，手執燈，莊嚴最上耳璫環釧。東南隅安寶莊嚴女天，手執塗香，一切莊嚴。西南隅安辯才女天，有無數音樂種種歌舞。西北隅安夜叉女主，手執寶鬘名酥囉遜那哩，是一切夜叉主。東北隅安部多女，名阿虎底儞。是一切部多，身相端正廣目少年，莊嚴具足，頭髻如大青色，敬愛修行者。復於曼拏羅第三重，東方安帝釋天，東南隅安火天，南方安閻魔王，西南隅安羅剎主，西方安水天，西北隅安風天，北方安毘沙門，東北隅安月天。如是曼拏羅各安本位儀則已，時阿闍梨頂戴青冠、身著青衣，以右手擲金剛杵，發是願言：『我為利益一切眾生故，剎那之間速得成就。此是金剛大忿怒主，依三昧位住諸賢聖。』時阿闍梨結大忿怒印，即入曼拏羅，誦此請召真言曰：

「唵(引)嚩日囉(二合)發吒(半音)」

「復誦安住三昧真言曰：

「唵(引)底瑟吒(二合)悉地孕(二合)吽」

「誦此真言已，引弟子入曼拏囉，用青帛蓋於頭面。時阿闍梨結忿怒明王印，安弟子頂上，即誦覺悟真言曰：

「唵(引)鉢囉(二合)尾舍骨嚕(二合)馱吽吽惡(入)」

「此真言持誦之時，能令須彌山震動、海水傾搖。彼弟子能知三世之事，知已能說。即時與去蓋頭，散華供養，得見本尊。此名灌頂學法供養降伏一切部多曼拏羅儀軌已。」

佛說金剛手菩薩降伏一切部多大教王經卷上

