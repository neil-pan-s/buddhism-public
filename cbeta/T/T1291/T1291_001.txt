#----------------------------------------------------------------------
#【經文資訊】大正新脩大藏經 第 21 冊 No. 1291 深沙大將儀軌
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1291
深沙大將儀軌

大興善寺三藏沙門大廣智不空奉　詔譯

爾時觀世音菩薩在大眾會座中而起，五體投地禮佛雙足，而白佛言：「我有一真言一印三使者真言廣大成就之法，願為利益安樂閻浮提諸善男子善女人故，惟願世尊哀愍聽許我今說之。真言曰：

「那謨囉怛那(一)　跢囉夜耶(二)　那謨阿利耶婆嚧枳帝(三)　跢侄他(四)　闍曳闍曳(二合)闍夜(五)　婆醯儞闍榆跢唎(六)　迦囉迦囉麼囉麼囉者羅器拏(八)　薩婆羯摩跢羅拏儞(九)　迷婆底沙訶」

「誦此呪已惡業消滅，誦至七遍五逆罪滅，若滿千遍已罪無不滅，滿十萬遍面見觀音種種莊嚴者。七日之中初作法時，唯得食乳糜酥。最後一日勿食，十五日夜佛前念誦無定限數，見像捊出聲唱言：『善哉善哉！』放光明曜，復以真珠寶物安呪師頂上，即知成驗。面見觀音已，得滿一切善願。又於睡眠中夢見觀音種種莊嚴者，一切善事成就，一切惡業消滅，真轉轉者得滅罪。

「次說一印，亦名利益眾生。以一印三十二及種種成辦。二手交背相，以二母指押二頭指為劍。以印使向虛空為天蓋境界，十方天上隨處成結界。向本尊為普供養，作法為普禮，後時為迴向，又為救發遣。若欲降伏惡人者，作手印無二，以瞋心誦一百八遍，一切外道所作滅。若人心病者，加持黃土塗於心，除差。

「若人患頭病，土火。

「若人患眼者，加持杏子之油塗，除差。

「若人患腫者，𫂵夫加持一百八遍塗，除愈。

「若人欲令遠去魔事，加持若木八遍，其人遠去。

「次使者，三師二十八部總攝。

「左手掌平向天上，以大指來去。

「天上使者費迦羅，亦名淨滿。密語曰：

「費迦羅翳醯𠰘娑嚩呵」

「二手合，二地來去。虛空使者大仙，亦名嚩斯。密語曰：

「悉儞也娑婆呵」

二手向虛空，以二大來去。下地使者水火雷自在，亦名大羅惹。密語曰：

「唵闍曳闍曳娑嚩呵」

「此三種使者，能滅三災、能滅三種執、能滅生生世世業障，生生世世悉地成就。

「又此三種使者無相爭，力頓生滅轉鉢結縛木合空鉢。

「若人滿呪功者，乘空界為仙人，召集天龍藥叉鬼神等任心發遣，尤法力也。

「阿迦陀密」

一印千類千轉三使者成就法一卷

深沙大將菩薩儀軌要一首

運錄云：摩醯首羅法一卷。睿錄云：摩醯首羅天化生呪法一卷(無人名，三紙。策子說愛法、降伏怨法病法，又不論淨不淨)。

