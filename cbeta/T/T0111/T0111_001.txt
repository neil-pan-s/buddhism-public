#----------------------------------------------------------------------
#【經文資訊】大正新脩大藏經 第 2 冊 No. 111 佛說相應相可經
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供／張文明大德二校，維習安大德提供之高麗藏 CD 經文，北美某大德提供，法雨道場提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 111 [No. 99(449-450), No. 101(20)]
佛說相應相可經

西晉沙門法炬譯

佛在舍衛國請諸比丘，比丘即到。佛告比丘，比丘應：「唯然，從佛聞。」

佛便說：「是不聞者，不聞者俱，相類、相聚、相應、相可；多聞者，多聞者俱，相類、相聚、相應、相可。貪婬者，貪婬者俱，相類、相聚、相應、相可；不貪婬者，不貪婬者俱，相類、相聚、相應、相可。瞋恚者，瞋恚者俱，相類、相聚、相應、相可；不瞋恚者，不瞋恚者俱，相類、相聚、相應、相可。愚癡者，愚癡者俱，相類、相聚、相應、相可；慧者，慧者俱，相類、相聚、相應、相可。布施者，布施者俱，相類、相聚、相應、相可；慳貪者，慳貪者俱，相類、相聚、相應、相可。少欲者，少欲者俱，相類、相聚、相應、相可；多欲者，多欲者俱，相類、相聚、相應、相可。不持戒者，不持戒者俱，相類、相聚、相應、相可；持戒者，持戒者俱，相類、相聚、相應、相可。難給者，難給者俱，相類、相聚、相應、相可；易給者，易給者俱，相類、相聚、相應、相可。不知足者，不知足者俱，相類、相聚、相應、相可；知足者，知足者俱，相類、相聚、相應、相可。不自守者，不自守者俱，相類、相聚、相應、相可；自守者，自守者俱，相類、相聚、相應、相可。」

佛說：「比丘！如是慧人當分別是因緣，可行者行之，不可行者莫行。」

佛說如是。比丘受行著意。

佛說相應相可經

