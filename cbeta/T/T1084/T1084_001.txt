#----------------------------------------------------------------------
#【經文資訊】大正新脩大藏經 第 20 冊 No. 1084 觀世音菩薩如意摩尼輪陀羅尼念誦法
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1084
觀世音菩薩如意摩尼輪陀羅尼念誦法

三藏法師寶思惟奉　詔譯

根本呪曰：

那謨喝囉怛曩怛囉夜也(二)　那摩阿唎也(三)　婆嚕吉帝說(長引聲)婆囉吔(三)　菩提薩埵婆吧(四)　摩訶薩埵婆也(五)　摩訶迦嚧尼迦吔(六)　怛姪他(七)　唵(八)　斫迦羅(九)　靺哩底(二合)(十)　震哆摩尼(十一)　摩訶鉢特(二合)(十三)　迷嚕嚕底瑟吒(二合)(十四)　鉢羅(十五)　阿羯贈哩灑吔虎吽(二合)(十六)　泮吒(二合半聲)(十七)　娑(引)嚩訶(十八)

若有善男子善女人持誦此呪，若每日平旦，嚼楊枝始念誦。若誦此呪滿十萬，聖如意輪菩薩現身與所求願。

凡誦此呪，不簡在家出家、飲酒食肉有妻子，但誦此呪必能成就。誦此呪人不須作法、不求宿日、不求持齋、不須洗浴、不須別衣，但讀誦皆悉成就。如經廣說。

根本印。先合掌二中指少屈，二頭指頭相柱，二大指並直竪當心上，誦七返，散頂上之。若有召請，二大指來去。由此呪及印契力故，自身即如本尊威神威力，諸大力魔不得便。

次心呪曰：

烏唵(二合)(一)　鉢特摩(二合)(二)　震多末尼(平)(三)　啜羅(二合)(四)　虎𤙖(二合)(五)

次隨心呪曰：

嗚唵(二合)(一)　嚩羅陀鉢特迷(二合)(三)　企

次以右手逆覆左手，以右小指頭押左大指頭，以右大指頭押左小指頭。呪曰：

唵(一)　阿唎耶(二)　婆路(圓平)吉帝攝跋(二合)羅(去音)耶菩提薩埵(去音)耶摩訶薩埵(去音)耶(五)　摩訶迦嚧尼迦(去音)耶(二合)哆姪他(七)　唵者揭唎(二合)(八)(同)者揭唎(九)　摩訶者揭𠼝者揭𠼝他(去音)𠼝(十一)　者揭𠼝(十二)　馱羅(十三)　娑訶(十四)

以印誦此呪三返，散頂上。

馬頭觀音護身結界法印呪(此法用三)　，兩手從中指以下三指向外相叉，各博著手背合掌，二食指直竪相去五分許，並二大指相著各屈一節勿著，食指頭來去。呪曰：

唵(一)　鉢囉毘迦悉跢(二)　跋折囉(三)　涉囉(上音)支莎訶

馬頭大法身印。兩手食指以下三指向外相叉，指頭各轉著手背合掌，以二小指並竪相合，並二大指相著，屈怒大指來去。呪曰：

唵(一)　杜那杜那(二)　摩他摩他(三)　可馱可馱可馱訶那揭唎婆(五)　嗚𤙖莎(去音)訶(七)

馬頭法身印。以二手食指以下四指向外相叉，頭各著手背合掌，並二大指相著，各屈一節勿著食指，大指來去。呪曰：

唵(一)　阿密唎都知(二合)婆(去音)嗚𤙖(去音)莎訶

次結界馬頭觀音印作避除結界。二手合掌，二頭指二無名指屈入掌各相背，並二大指微屈勿著頭指。即誦馬頭明王呪曰：

唵阿密㗚(二合)妬納婆(二合)吽發吒娑嚩(二合)訶

誦三返：即以印左轉三匝：避除一切諸魔皆自退散。以印右旋三匝：即成堅固大界。

已上護身之法：亦用毘俱胝印地結。

觀世音菩薩毘俱胝地結法

左右中指以下反叉掌中右押左：指背搏掌：以二大指敘竝相柱直竪：屈二食指相搏甲相背：以二大指柱地。結呪：

唵(一)　倍移跢知(一)　嗚𤙖

凡上根中根下根念誦，具經列。此法不出念誦法竟。

誦此呪，諸智者得大安樂，貨食必定成就，富貴資具無不豐足。凡三世諸佛出世皆說此呪，此呪密不得妄說，時露驗皆散去。是故妄不可傳，但阿闍梨可得。若非爾傳，自他共墮三途。不簡淨不淨，念誦具如上列。若於女人懷中，但讀誦必成大驗。念誦之時，當憶聖如意輪菩薩形相永作依怙。若男若女人繫念誦此呪，應以後夜亦晨朝未食之時應誦，若千若百八遍隨意多少，亦勿增減。誦十三千遍，得見一切諸佛菩薩大悲本尊。此呪一切呪之中最尊最上，念誦一遍其功德甚多，何況每日誦，其功德不可思。若滿十萬，亦世間出世皆悉成就，現世所求資財寶、穀米果實隨意成就。若欲一切人所愛念皆能成就，亦每日誦一千遍，現世肉身往入初地位皆能融通，速值遇諸佛如來，疾得三菩提記。

畫像法。若有眾生誦此呪，應畫像。其彩色中輒不得著膠，唯用薰陸香汁為膠。畫像人受八齋戒。其菩薩形相造思惟之形，有六臂，其左上作金輪之手，中手執蓮花，下手按山。右手作思惟相，中手執如意珠，下手執念珠。以右足以三十二葉蓮花為坐。頂上有化佛，相好圓滿而乘月輪，威光照耀如月中光。又右邊畫馬頭忿怒大明王像，威光熾然相好圓滿，以上牙垂下。如上畫像，隨意大小。

觀世音菩薩如意摩尼輪陀羅尼念誦儀軌

諸尊法依修兩界，只行者心也，但金剛界五相成身，五處我為蓮花身者，如意輪也。誠雖舉五部中其一類，擇云蓮花身，可有其意歟？仍金剛智三藏如意輪儀軌，依金剛界故，行人可向西(云云)。縱依金剛界，不可作大法。如此別法者，可修三摩地法。依胎藏時者，修隨行法，但於別處獨身。被修行者，以金剛界唱禮五悔，依十八道令修業之。十八道是妙成就之軌也。不知案內，世人輕之尤咲，仍不空三藏儀軌依十八道也(自可密之)。至本尊印處者，一切法先結大日印，誦五字真言。其次結當時本尊印者也。是則先住大日法界宮，隨檀越樂欲起大悲誓願。出堂時，本尊變化身成就施主心願之意也。是大祕密口傳也。護摩時被用心呪，所謂：

唵𭊱娜摩振多摩抳入嚩囉吽讚迦摩攞(是如意輪也)

王本尊面者，一切佛菩薩金剛可依息災等法，但至此法攝依受行人向西行宜歟。前前人師多依此方修行也。

　　　　　　　　　金剛佛子興然本

