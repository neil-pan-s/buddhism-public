#----------------------------------------------------------------------
#【經文資訊】大正新脩大藏經 第 21 冊 No. 1281 那羅延天共阿修羅王鬪戰法
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1281
那羅延天共阿修羅王鬪戰法

寶思惟三藏譯

爾時那羅延天在於須彌山頂上，集諸天大眾，梵天王及大自在天王、天帝釋等，亦有無量天、龍、夜叉、乾闥婆、緊那羅、摩呼羅伽、人非人等，亦有無數鬼神等，共會說法。其甘露妙藥及和合安置瓶中。爾時阿修羅王變形入其瓶中，食其甘露妙藥。於是那羅延天見阿修羅王入其瓶中，以其金輪就於瓶中側之，其阿修羅王半身遂斷。阿修羅作病者，取白芥子、安悉香、胡麻、蘇、蜜相和，取佉陀羅木長□指，一百八段，一呪一燒，稱彼□人名字，即得除愈。

次說印法。

護身印。二小指相叉於掌中，二無名指押小指上，又二中指直竪，二頭指捻二中指上，二大指捻中指中節，右轉三匝即名護身。然後作一切法事無有障礙。

刀印。左手小指名指□上節，大母指押小指無名指節上，中指頭指直竪向上。

輪印。定手風空相捻圓如輪狀，上擲三度，向所障處打□□一切阿修羅皆悉斷。

次火印。定手作金剛拳，右手直舒五指微動，以左頭指柱右手心，能燒一切設覩嚕心爛。以印大焰向彼指之，想火燒彼，如是并護摩必使母陀也。

那羅延法一卷

　　　咸通五年七月五日比丘禪□□

