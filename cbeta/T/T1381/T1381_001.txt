#----------------------------------------------------------------------
#【經文資訊】大正新脩大藏經 第 21 冊 No. 1381 佛說大吉祥陀羅尼經
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1381
佛說大吉祥陀羅尼經

西天譯經三藏朝散大夫試光祿卿明教大師臣法賢奉　詔譯

如是我聞：

一時佛在蘇珂嚩帝佛剎，與諸大菩薩并部多眾俱。爾時觀自在菩薩摩訶薩來詣佛所，到已頭面禮足，於一面坐。復有菩薩摩訶薩名大吉祥亦詣佛所，到已繞佛三匝，頭面禮足，却坐一面。

爾時世尊見大吉祥菩薩已，告觀自在菩薩言：「此大吉祥菩薩有陀羅尼，若閻浮提濁惡世中，有比丘、比丘尼、優婆塞、優婆夷等，見聞隨喜、讀誦受持、信解此法、思惟記念，是貧苦者獲大富貴，乃至部多普令愛敬，如是功德不可具說。」時觀自在菩薩聞佛語已，歡喜踊躍即從座起，合掌白佛言：「世尊！我今樂聞。唯願世尊為我宣說。」

爾時世尊即說大吉祥陀羅尼曰：

「怛𭔞(切身，下同)他(引)(一)　洛叱彌(二合)(二)　室哩(二合)鉢捺彌(二合)嚩呬抳(引)(三)　馱曩(引)提鉢底(引)(四)　藕哩(引)(五)　摩賀(引)野舍(引)(六)　鉢捺摩(二合)儞怛哩(二合)(七)　摩賀(引)儞喻(二合)底(八)　案曩那(引)曳(九)　囉怛曩(二合)鉢囉(二合)婆摩賀(引)室哩(二合)(十)　婆野替(引)那(十一)　屹哩(二合)儞屹哩(二合)儞(十二)　薩哩嚩(二合)遏迦哩也(二合)爍彌(引)(十三)　提儞提儞(十四)　悉悉悉悉(十五)　儞底儞底(十六)　呬儞呬儞(十七)　阿洛叉彌(二合)(十八)　彌曩舍野(十九)　薩嚩洛叉彌(二合)彌娑𠆙(切身引)那野莎(引)賀(二十)　曩莫薩哩嚩(二合)沒馱(二十一)　冒提薩怛吠(二合引)毘野(二合)莎(引)賀(引)(二十二)」

爾時世尊說是經已，觀自在菩薩、大吉祥菩薩，并諸菩薩及部多眾，聞佛所說，皆大歡喜，信受奉行。

佛說大吉祥陀羅尼經

