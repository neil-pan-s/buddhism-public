#----------------------------------------------------------------------
#【經文資訊】大正新脩大藏經 第 31 冊 No. 1623 觀總相論頌
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1623
觀總相論頌一卷

陳那菩薩造

三藏法師義淨奉　制譯

諸有樂略者，　　彼已顯方隅；
若有愛煩文，　　為彼說總相，
由聲及義智，　　俗言為本者，
是觀總相言。　　此頌聲及義，
謂聲并義二，　　此中二種智，
名聲兼義智，　　彼為根本者。
謂即於因義，　　由諸世間說，
以聲義智本，　　是故勒為頌，
聲義及智義，　　故略造斯論。
問名義連屬，　　是俗說為本，
何以故今云，　　但唯辦聲義？
答曰不如此，　　縱有連屬聲，
唯名與義二。　　諸有許共相，
所詮及能詮，　　此中理印持，
咸攝入於此。　　謂不相離性，
方許相連屬，　　故今不別說。
由能詮名等，　　唯局連屬門，
了彼所詮義。　　故以總相性，
方得解了者，　　後當以廣說。
故唯聲義智，　　連屬道理成。
有餘復意樂，　　此中名義二，
有三種差別，　　謂聲并義二。

觀總相論頌一卷

