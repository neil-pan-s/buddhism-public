#----------------------------------------------------------------------
#【經文資訊】大正新脩大藏經 第 21 冊 No. 1413 佛說尊勝大明王經
#【版本記錄】發行日期：2024-08，最後更新：2022-10-12
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，李明芳大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

No. 1413
佛說尊勝大明王經

西天譯經三藏朝散大夫試鴻臚少卿傳法大師臣施護奉　詔譯

爾時世尊告阿難言：「阿難！有尊勝大明王，乃是過去一切諸佛之所宣說。阿難！彼七俱胝如來亦隨喜宣說，我今復為未來世中一切眾生宣揚顯說，汝當諦聽。阿難！若有善男子善女人聞此尊勝大明欲受持讀誦者，先須清淨身心，歸命一切諸佛、一切尊法、一切聖眾。又復歸命大悲觀自在菩薩摩訶薩，亦復歸命擁護娑婆世界主，乃至一切持明天等。歸命如是諸佛菩薩及聖眾已，然後可誦。」即說尊勝大明王曰：

「怛儞也(二合)他(引)馱囉馱囉馱囉馱囉馱囉馱囉馱囉　地里地里地里地里地里地里地里　度嚕度嚕度嚕度嚕度嚕度嚕度嚕　酥嚕酥嚕酥嚕酥嚕酥嚕酥嚕酥嚕　摩囉摩囉摩囉摩囉摩囉摩囉摩囉摩囉　彌里彌里彌里彌里彌里彌里彌里彌里　母嚕母嚕母嚕母嚕母嚕母嚕母嚕母嚕　擁護於我及一切眾生　呬隷呬隷呬隷呬隷呬隷呬隷呬隷呬隷呬隷　護嚕護嚕護嚕護嚕護嚕護嚕護嚕護嚕護嚕　吉隷吉隷吉隷吉隷吉隷吉隷吉隷吉隷吉隷　彌隷彌隷彌隷彌隷彌隷彌隷彌隷彌隷彌隷　唧隷唧隷唧隷唧隷唧隷唧隷唧隷唧隷唧隷唧隷　祖嚕祖嚕祖嚕祖嚕祖嚕祖嚕祖嚕祖嚕祖嚕祖嚕　薩哩嚩(二合)部多鉢囉(二合)底史(引)鄧迦嚕彌　莎賀」

「一切冤家發惡心者、極毒害者，若欲於我及他眾生作諸惡法，使生諸病或欲障閉，令眼不見、令耳不聞、鼻不辯香、口不能語，乃至一切身分咸欲繫縛者。而彼冤家，或自作或令他作乃至彼類隨喜之者，悉皆破壞。」

「覩嚕覩嚕覩嚕覩嚕莎賀」

「一切魑魅魍魎、吠多拏旋風鬼，諸如是等一切鬼神欲起惡心行不饒益者，退散四方遠離而去。」

「左囉左囉莎賀摩囉摩囉莎賀彌里彌里莎賀度嚕度嚕莎賀」

「一切人非人等發起惡心，禁制於我及他眾生。使其狂亂或如癡迷，或已作或欲作皆悉解除。」

「儞隷儞羅計世莎賀閉帝閉多計世莎賀路(引)呬帝(引)路呬多計世莎賀阿嚩捺(引)帝(引)阿嚩捺(引)多計世莎賀濕吠(二合)帝(引)濕吠(二合)多嚩娑怛囉(三合)馱囉尼(引)曳(引)莎賀」

「王怖、賊怖、水火等怖、拏吉儞怖、毘舍遮怖、供畔拏怖、羯吒布單曩怖、影鬼怖，諸如是等惡鬼神怖，或在道路或在曠野，晝夜行時一切安隱。又復冤家見面除解、聞語除解，如親眷屬相見歡喜。」

「怛儞也(二合)他(引)護嚕護嚕尼吉尼吉里尼吉里尼莎賀」

「一切邪明截斷破壞，或自焚燒猶如灰燼，或自傷害或自迷亂，或釘橛崩倒或隱沒不現，或依空作法自然墮落，或有文字障礙不行，焰魔王界振動驚怖。」

「怛儞也(二合)他(引)娑吒娑吒𠷑吒𠷑吒𠷑吒𠷑吒𠷑吒部嚕部嚕母嚕母嚕莎賀」

「若魔若魔民以惡心相向，或自在天或夜叉夜叉女等，乃至一切食血者、食肉者、食脂膏者、食精氣者、食涎沫者，諸如是等所執所縛悉皆解脫。乃至男女受胎處胎，初生之時皆得安隱。」

「阿難！此尊勝大明王是世間母，一切眾生咸同其子。阿難！若善男子善女人得聞如是尊勝大明，能受持讀誦者，是人無始已來所有罪業皆得除滅，一切吉祥而能增長，見者歡喜所作成就。又復善男子善女人，以此明王書於紙素，或頂或臂而常戴持，一切不祥悉皆遠離，於睡夢中亦無惡境，火不能燒、水不能漂，一切諸惡皆不侵害。又或掬水，誦此明王加持已，吸在鼻中，所有在身宿業亦得除滅，復增善巧恒得安樂。一切邪明呪詛不饒益事，以此明王加持淨水或線或白芥子，解除自退。阿難！我先告汝，此大明王乃是過去七俱胝如來同共宣說，我今復為未來眾生無福無德、有諸惡鬼種種惱亂不得安隱是故宣說，汝善受持，當使未來流傳不斷，與諸眾生而作恃怙。」

爾時世尊說是尊勝大明王已，尊者阿難歡喜信受，禮佛而退。

佛說尊勝大明王經

