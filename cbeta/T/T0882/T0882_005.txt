#----------------------------------------------------------------------
#【經文資訊】大正新脩大藏經 第 18 冊 No. 882 佛說一切如來真實攝大乘現證三昧大教王經
#【版本記錄】發行日期：2024-08，最後更新：2024-04-14
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，北美某大德提供，Jasmine 大德提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

佛說一切如來真實攝大乘現證三昧大教王經卷第五西天譯經三藏朝奉大夫試光祿卿傳法大師賜紫沙門臣施護等奉　詔譯

金剛界大曼拏羅廣大儀軌分第一之五

爾時，具德持金剛者聞諸如來勸請語已，即入一切如來三昧，出生金剛加持三摩地，說此金剛界大曼拏羅頌曰：

「復次我今當演說，　　最上廣大曼拏羅，
其相猶如金剛界，　　是故名為金剛界。
如教次第應安立，　　曼拏羅中諸相分，
先以大薩埵大印，　　普遍加持作觀想。
於前印處即當起，　　如理觀視於諸方，
以高舉相次第行，　　金剛薩埵應念誦。
應取新線堅妙合，　　稱其分量而善用，
行人持線以抨量，　　隨力應作曼拏羅。
其壇四方及四門，　　復以四剎而嚴飾，
及以四線而交絡，　　繒帛妙線等莊嚴。
於其四隅諸分位，　　及諸門戶相合處，
各各鈿飾金剛寶，　　次第抨外曼拏羅。
外壇中心如輪相，　　復次漸入於中宮，
以金剛線善抨量，　　設以八柱而間飾。
於彼金剛勝住處，　　而復飾以五輪壇，
於是所立輪壇中，　　如教安立佛形像，
於彼中心曼拏羅，　　佛像周圍當安布，
四勝三昧邪印契，　　如其次第應圖畫。
以金剛步而漸進，　　次第安四曼拏羅，
所謂阿閦佛等四，　　一切佛像皆安立，
先畫阿閦曼拏羅，　　持金剛等眾齊等，
次畫寶生曼拏羅，　　金剛藏等眾圓滿，
次無量壽曼拏羅，　　金剛眼等眾清淨，
不空成就曼拏羅，　　金剛巧業等應畫。
於內輪壇諸隅分，　　當畫金剛明妃眾，
其外輪壇四隅處，　　應畫佛供養等四，
然後於彼四門中，　　安四護門大明王。
次復於外輪壇處，　　各應安立大薩埵，
然後如其本部儀，　　結勝三昧邪印契。
金剛阿闍梨入已，　　開印普遍為驚覺，
次誦金剛警覺心，　　阿字是為所教令，
作自加持稱自名，　　然後金剛作成就。
金剛阿闍梨次結，　　薩埵金剛鉤召印，
復作彈指遍警覺，　　召請一切佛菩薩，
即剎那間一切佛，　　金剛薩埵同集會，
遍滿一切曼拏羅，　　普遍召請咸來集。
然後次應結大印，　　金剛薩埵乃親近，
一遍應誦百八名，　　依法次第而稱讚。
既集會已施歡喜，　　一切如來悉堅固，
金剛薩埵本法成，　　作大慈友而安住。
然後於其四門處，　　金剛鉤等應作法，
勝大羯磨印等作，　　以三昧法而安立，
勝三昧邪等諸印，　　薩埵金剛等亦然，
應誦惹吽鑁呼明，　　求大薩埵法成就。
然後佛等一切眾，　　并大薩埵咸集會，
依法鉤召即遍入，　　悉得相應而敬愛。
然作祕密供養事，　　諸大我者悉歡喜，
如教利益諸眾生，　　能作一切成就事。
如是一切曼拏羅，　　於中所有諸法用，
是即金剛阿闍梨，　　如教所作諸事業。

「復次，宣說金剛界中諸曼拏羅所有弟子入壇法等廣大儀軌。今先說彼弟子入曼拏羅儀。諸欲入者，謂應先於普遍無餘諸有情界起救護心，悉令獲得適悅快樂，及得一切最上悉地。諸有入此大曼拏羅者，不應揀擇是器非器。何以故？世尊！謂有有情造大罪業，彼或於此大曼拏羅見已入己，即得當離一切惡趣。

「世尊！或有有情，受諸飲食五欲娛樂，世間義利堅著不捨，即以此世間之法而為先行，但能於此曼拏羅中隨欲所作，亦得一切意願圓滿。

「世尊！或有有情，愛樂戲笑歌舞飲食快樂等事，又復於此一切如來大乘現證三昧法性不了知故，入餘天族壇中，為求一切意願圓滿，取著彼中愛樂快樂戲笑等事，乃於一切如來曼拏羅中受學法等，妄生怖畏而不能入，於彼惡趣壇路門中生住著心。如是等類，若能於此金剛界大曼拏羅相應而入，為求一切適悅快樂勝愛樂事最上悉地者，亦得成就，即能轉彼入諸惡趣現前道等。

「世尊！或有有情修正法者，愛樂一切如來戒定慧法最上方便悉地果等，為求無上佛菩提故，修習一切禪定解脫地位等法，遍歷無量無邊苦者，如是等類，入此金剛界大曼拏羅中，如來之果即能速證，不為難得，況餘一切成就法等。

「復次，宣說禮敬儀軌，謂先普禮四方一切如來，先作金剛合掌，全身委地禮東方如來。大明曰：

「唵(引)　薩哩嚩(二合)　怛他(引)　誐多(一句)　布儒(仁祖切)　波塞他(二合引)　那(引)　野(引)　怛摩(二合引)　喃儞哩夜(二合引)　怛夜(引)　彌薩哩嚩(二合)　怛他(引)　誐多(二)　嚩日囉(二合)　薩埵(引)　提瑟姹(二合)　莎𤚥(引切身下同)(三)

「如前金剛合掌安於心間，即以顙禮南方如來。大明曰：

「唵(引)　薩哩嚩(二合)　怛他(引)　誐多(一句)　布惹(引)　毘尸(引)　哥(引)　夜(引)　怛摩(二合引)　喃儞哩夜(二合引)　怛夜(引)　彌薩哩嚩(二合)　怛他(引)　誐多(二)　嚩日囉(二合)　囉怛那(二合)　阿毘詵左𤚥(引)(三)

「如前金剛合掌復安於頭，即以口禮西方如來。大明曰：

「唵(引)　薩哩嚩(二合)　怛他(引)　誐多(一句)　布惹(引)　鉢囉(二合)　嚩哩多(二合)　那(引)　夜(引)　怛摩(二合引)　喃儞哩夜(二合引)　怛夜(引)　彌薩哩嚩(二合)　怛他(引)　誐多(二)　嚩日囉(二合)　達哩摩(二合引)　鉢囉(二合)　嚩哩多(二合)　野𤚥(引)(三)

「如前金剛合掌，從頭漸下安於心間，即以頂禮北方如來。大明曰：

「唵(引)　薩哩嚩(二合)　怛他(引)　誐多(一句)　布惹(引)　葛哩摩(二合)尼(引)　怛摩(二合引)　喃儞哩夜(二合引)　怛夜(引)　彌薩哩嚩(二合)　怛他(引)　誐多(二)　嚩日囉(二合)　葛哩摩(二合)　酤嚕(引)　𤚥(引)(三)

「然後金剛阿闍梨令金剛弟子以緋帛覆面，結薩埵金剛印。誦此大明曰：

「三摩野薩怛鑁(三合)(一句)

「然後以二中指持於華鬘成印，即入曼拏羅。誦此大明曰：

「三摩野吽(引)(一句)

「入曼拏羅已，然後授此誓誡言：『汝今已得入一切如來曼拏羅中，當觀我即從彼金剛智所生。由是金剛智故，汝即當得一切如來一切悉地，況餘所有悉地法邪！若有不見大曼拏羅者，汝不應為說此三昧法。若為說者違越三昧。』然後金剛阿闍梨自結薩埵金剛印，安於金剛弟子頂。安已作是言：『諸不應說人，汝為說者，以此三昧金剛摧碎汝頂。』次以三昧印水，誦是心明加持一遍，然後授與弟子令飲，說此誓心大明曰：

「嚩日囉(二合)　薩埵莎焬帝(引)　𭔞(切身下同)(一句)　紇哩(二合)　捺曳(引)　三摩嚩悉體(二合)　多(二)　儞哩毘(二合)　𭔞怛怛剎(二合)　𧹞夜(引)　夜(引)(三)　𭔞禰突嚕(二合引)　夜(引)　禰𤚥那野(四)嚩日嚕(二合引)　捺迦姹(五)

「然以誓誡告弟子言：『汝從今已後，想我即同金剛手尊，如我所作汝亦應作，汝當於我勿生輕慢，無令於汝返招殃咎，命終之後墮大地獄。』復授誓誡心曰：

「薩哩囉(二合)　怛他(引)　誐多(引)　室左(二合引)　提底瑟姹(二合)當(引)(一句)　嚩日囉(二合)　薩都(引)　彌(引)　阿(引)　尾舍覩(二)

「然後金剛阿闍梨即結薩埵金剛印，說是大明曰：

「阿焬多怛三(二合)　摩踰(引)　嚩日囕(二合)(一句)　嚩日囉(二合)薩埵彌帝三蜜哩(三合)　多(二)　阿(引)　尾舍野覩帝捺曳(二合引)　嚩(三)　嚩日囉(二合)　夜(引)　那末耨多囕(四)　嚩日囉(二合引)　尾(引)　舍惡(五)

「然後開前薩埵金剛印，復結忿怒拳，如大乘現證三昧等法，以金剛語隨其所樂應當持誦，然作召入法。當召入時，從微妙智生，以是智故，即能如應覺了他心，知過去未來等事，得心堅固，能於一切如來教中，息除諸苦，及得遠離一切怖畏，得一切薩埵一切如來威力加持，得一切悉地現前成辦，得未曾有歡喜適悅妙樂出生。於彼妙樂中，或得成就諸三摩地，或得成就諸陀羅尼，或得圓滿一切意願，或復得成一切如來，然後即用彼印，安於自心以解弟子。誦是大明曰：

「唵(引)　底瑟姹(二合)　嚩日囉(二合)(一句)　捺哩(二合)　厨(引)　彌(引)　婆嚩(二)　賒(引)　說都(引)　彌(引)　婆嚩(三)　紇哩(二合)　捺野彌(引)提底瑟姹(二合)(四)　薩哩嚩(二合)　悉亭左彌(引)　鉢囉(二合)　野蹉(五)　吽(引)(六)　訶訶訶訶呼(引)(七)

「次令弟子以所持華鬘𢱍於曼拏羅中。誦是大明曰：

「鉢囉(二合)　底(引)　蹉嚩日囉(二合)　呼(引)(一句)

「然後華所墮處，即是本尊成就。

「次復，以其華鬘，繫弟子頭上，誦是大明曰：

「唵(引)　鉢囉(二合)　帝屹哩(二合)　恨拏(二合)　埵(一句)　彌𤚥薩埵摩賀(引)　末羅(二)　怛夜(引)　末馱夜(引)　底(引)　那摩賀(引)　薩怛吠(二合引)　那(三)　鉢囉(二合)　底㭍覩(引)　婆嚩帝(四)尸(引)　竭囕(二合)　左(引)　寫悉𠆙(切身下同)底(五)

「然後阿闍梨為其弟子除去面帛，誦是大明曰：

「唵(引)　嚩日囉(二合)　薩埵莎焬底𭔞(一句)　作芻訥伽(二合引)　吒那怛怛鉢(二合)　囉(二)　烏訥伽(二合引)　吒野底薩哩嚩(二合引)　芻(引)(三)　嚩日囉(二合)　作芻囉耨多囕(四)　呬嚩日囉(二合)　播舍(五)

「然令弟子於大曼拏羅中次第觀視。弟子於曼拏羅中纔觀視時，即得一切如來威力加持，金剛薩埵安住自心，即見曼拏羅中有其種種光明輪等諸神通事，入一切如來妙加持性，或見具德大持金剛者為現本身、或見如來等。從是已後，所有一切義利、一切意願，隨欲所作皆得成就，乃至得成持金剛尊，及成一切如來。如是大曼拏羅遍觀視已，然後金剛阿闍梨以金剛加持寶瓶香水灌弟子頂，誦是大明曰：

「嚩日囉(二合引)　毘詵左(一句)

「然後阿闍梨隨以一印而為繫鬘，作自標幟安雙手中，如是告言：『汝今已受諸佛如來金剛灌頂，得一切佛攝受於汝，汝當善得金剛成就。』說是大明曰：

「唵(引)　嚩日囉(二合引)　提鉢底埵(引)(一句)　阿毘詵左(引)彌底瑟姹(二合)(二)　嚩日囉(二合)　三摩野薩怛鑁(三合)(三)

「次當授與弟子金剛灌名。說是大明曰：

「唵(引)　嚩日囉(二合)　薩埵埵(引)(一句)　摩毘詵左(引)　彌嚩日囉(二合)　那(引)　摩(引)　毘尸(引)　哥多(二)　呬(引)　嚩日囉(二合)　那(引)　摩(三)

「若為弟子授金剛名，應加係字隨用而呼。如上說入一切曼拏羅廣大儀軌。

「復次，問弟子言：『汝愛樂義利出生悉地智邪？神通成辦悉地智邪？持明成辦悉地智邪？乃至一切如來最上成辦悉地智邪？』然後隨其所樂如應為說，應先教示義利成辦悉地印智。頌曰：

「金剛影像先安立，　　如應觀想在心中，
隨方觀想彼地形，　　是處即當見伏藏。
金剛影像遍圖畫，　　如應觀想在空中，
隨所墮處乃應觀，　　是處即當見伏藏。
金剛影像住於舌，　　智者隨應如理觀，
自言是處有伏藏，　　如言隨現即真實。
金剛影像遍所成，　　如應觀想於己身，
觀其遍入隨墮處，　　是處即當見伏藏。

「彼等心大明曰：

「嚩日囉(二合)　儞提(一句)

「囉怛那(二合)　儞提(一句)

「達哩摩(二合)　儞提(一句)

「迦哩摩(二合)　儞提(一句)

「次當教示金剛神通成辦悉地印智。頌曰：

「金剛遍入所生已，　　金剛水成金剛形，
如應觀想速成就，　　即能於其水上行。
金剛遍入所生已，　　隨其所宜自色形，
如應觀想彼相應，　　即得自身同佛色。
如前遍入己身已，　　自身即同於虛空，
如應觀想隨所欲，　　即得隱身而自在。
金剛遍入自生性，　　觀想自身如金剛，
然後騰踊而高升，　　即能隨意虛空行。

「彼等心大明曰：

「嚩日囉(二合)　惹羅(一句)

「嚩日囉(二合)　嚕(引)波(一句)

「嚩日囉(二合引)　哥(引)舍(一句)

「嚩日囉(二合)　摩㰠(呼郎切)(一句)

「次當教示金剛持明成辦悉地印智。頌曰：

「妙月影像遍圖畫，　　上踊空中隨意行，
觀想雙手持金剛，　　金剛持明得成就。
妙月影像淨周遍，　　金剛大寶如應觀，
隨其所欲清淨身，　　於剎那中即騰踊。
升於淨月輪相中，　　手持金剛妙蓮華，
觀想金剛眼清淨，　　即得持明法成就。
次於淨妙月輪中，　　羯磨金剛當觀想，
速持金剛妙巧業，　　一切持明得成就。

「彼等心大明曰：

「嚩日囉(二合)　達囉(一句)

「囉怛那(二合)　達囉(一句)

「達哩摩(二合)　達囉(一句)

「迦哩摩(二合)　達囉(一句)

「次當教示一切如來最上成辦悉地印智。頌曰：

「巧業金剛三摩地，　　思惟遍滿虛空界，
隨其所欲金剛身，　　於剎那中即騰踊。
薩埵清淨三摩地，　　觀想最上亦復然，
獲得自在五神通，　　速疾大智得成就。
金剛薩埵眾所成，　　猶如虛空極廣大，
堅固隨念速疾成，　　自身即得持金剛。
諸佛影像眾所成，　　離障寥廓等空界，
於一切佛等持門，　　是中證得諸佛果。

「彼等心大明曰：

「嚩日囉(二合)　嚩日囉(二合)(一句)

「戍馱戍馱(一句)

「薩埵薩埵

「沒馱沒馱(一句)

「如是一切悉地智成辦已。

「復次，宣說祕密總持堪忍法門。先為宣說誓心明曰：

「唵(引)　嚩日囉(二合)　薩埵莎焬帝𭔞(一句)　紇哩(二合)　捺曳(引)　三摩嚩悉體(二合引)　多(二)　儞哩毘(二合引)　𭔞怛怛剎(二合)　𧹞夜(引)夜(引)(三)　𭔞禰沒嚕(二合引)　夜禰摩那焬(四)

「次說誓誡言：『汝今不應違越於此誓心三昧，無令於汝返招殃咎，勿使此身命終之後墮大地獄。』然後教示祕密印智。頌曰：

「金剛遍入發生已，　　以金剛掌微細指，
一切等攝而齊拍，　　山石尚能作敬愛。
金剛遍入法相應，　　金剛妙縛能摧壞。
彼微細指和合時，　　山石亦能遍警振。
即以如前遍入法，　　彼金剛縛悉展舒，
而復諸指使遍開，　　剎那能壞於百族。
微細遍入法相應，　　所有諸指皆等攝，
以金剛縛而作解，　　能奪一切極惡苦。

「復次，宣說祕密成就。若男子、若女人謂應遍入於婆儗中，彼遍入已，想彼諸身普遍展舒。

「彼心大明曰：

「嚩日囉(二合)　嚩舍(一句)

「嚩日囉(二合引)　吠舍(一句)

「嚩日囉(二合)　訶那(一句)

「嚩日囉(二合)　訶囉(一句)

「授彼心已，然後教示本尊四種印智，復說此誓誡言：『諸餘未知此一印者，汝當慎勿為其指示。何以故？是彼有情，以不見大曼拏羅故輒結是印者不得成就，彼即生疑返招殃咎，速趣命終墮於無間大地獄中，復墮惡趣。』復次，宣說一切如來薩埵成就大印智，是即一切如來現證菩提印。頌曰：

「先從心智發生已，　　次應觀想金剛月，
自身即是諸佛形，　　復當觀想金剛界。
由此纔獲成就間，　　即得智壽及力年，
一切隨意悉能行，　　乃至佛果不難得。

「次說結金剛薩埵成就大印。頌曰：

「以高舉相戲擲杵，　　作金剛慢自在勢，
安住身語心金剛，　　金剛薩埵即已是，
由此一切能遍行，　　一切欲主獲妙樂，
壽力勝色及神通，　　金剛薩埵等無異。
而彼身語心金剛，　　如其圖畫順修習，
具足所有標幟印，　　即作大薩埵成就。
復次宣說於諸教，　　能成及彼所成法，
諸成就者大事業，　　今當次第而宣說，
日日先當依時分，　　如應作自加持等，
諸成就法善作已，　　然後隨欲而自在。

「復說大印成就廣大儀軌。頌曰：

「金剛遍入發生已，　　大印所作如儀軌，
其印如前法所結，　　隨應觀想大薩埵。
彼智薩埵得見已，　　即應觀想於自身，
結印鉤召遍入已，　　作敬愛已得成就。

「彼心大明曰：

「嚩日囉(二合)　薩埵惡

「此是金剛遍入心。

「嚩日囉(二合)　薩埵捺哩(二合)　舍(一句)

「此是大士隨念心。

「惹吽(引)　鑁呼(引)

「此是大薩埵鉤召遍入妙縛敬愛心。復次，頌曰：

「此三摩邪薩怛鑁，　　遍入於彼後月輪，
觀自身即薩埵故，　　誦三摩邪薩怛鑁，
由彼薩埵大印故，　　觀想己身即彼身，
以金剛語妙成就，　　即一切印皆能成。
若誦惹吽鑁呼明，　　即能遍入一切佛，
起如善意妙相應，　　即得廣大勝成就。
復次我說羯磨法，　　金剛羯磨勝無上，
諸佛隨念妙悉地，　　速疾得成正覺尊。
薩埵金剛妙成就，　　獲得一切印主宰；
大寶金剛成就故，　　即為一切寶主宰；
妙法金剛由成就，　　即能任持諸佛法；
羯磨金剛印相應，　　能辦金剛眾事業；
金剛薩埵法成就，　　由結薩埵大智印；
金剛鉤召法相應，　　持金剛者悉能召；
金剛妙愛大印智，　　即能善愛一切佛；
金剛善哉法相應，　　即得諸佛皆歡喜；
金剛寶印如儀軌，　　即得諸佛授灌頂；
金剛妙光法相應，　　金剛光明悉獲得；
持習金剛幢相應，　　即得一切願圓滿；
金剛大笑法相應，　　得與諸佛同喜笑；
金剛妙法理相應，　　即能任持金剛法；
由金剛利法相應，　　即得諸佛勝妙慧；
持習金剛輪因故，　　即能轉彼大法輪；
金剛妙語若相應，　　即得諸佛語成就；
金剛勝業成就故，　　速得金剛勝事業；
金剛甲冑若被身，　　得金剛身妙堅固；
金剛藥叉由成就，　　金剛藥叉等無異；
以金剛拳妙縛成，　　得一切印皆成就；
金剛嬉戲成就故，　　即得金剛妙樂事；
金剛寶鬘法相應，　　得一切佛施灌頂；
金剛妙歌相應故，　　即得金剛妙歌詠；
金剛旋舞法相應，　　普能供養一切佛；
金剛燒香法相應，　　普施世間大適悅；
金剛妙華法相應，　　能作世間敬愛事；
金剛燈明大印契，　　以供養故得淨眼；
金剛塗香妙相應，　　能除一切諸苦惱；
金剛鉤召法相應，　　能作鉤召諸勝業；
以金剛索相應故，　　普令一切遍引入；
金剛鎖法相應故，　　即能堪任一切縛；
由金剛鈴遍警覺，　　一切遍入令歡喜。

佛說一切如來真實攝大乘現證三昧大教王經卷第五

