#----------------------------------------------------------------------
#【經文資訊】大正新脩大藏經 第 26 冊 No. 1544 阿毘達磨發智論
#【版本記錄】發行日期：2024-08，最後更新：2024-02-25
#【編輯說明】本資料庫由 財團法人佛教電子佛典基金會（CBETA）依「大正新脩大藏經」所編輯
#【原始資料】蕭鎮國大德提供，維習安大德提供之高麗藏 CD 經文，北美某大德提供，厚觀法師提供新式標點
#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】
#----------------------------------------------------------------------

阿毘達磨發智論卷第八

尊者迦多衍尼子造

三藏法師玄奘奉　詔譯

智蘊第三中他心智納息第三

二智二解脫　　明智三證淨
顛倒等持修　　此章願具說

云何他心智？

答：若智修所成，是修果，依止修，已得不失，能知他相續現在欲、色界心心所法，或無漏心心所法，是謂：他心智。

云何宿住隨念智？

答：若智修所成，是修果，依止修，已得不失，能隨憶知諸宿住事種種相狀及所言說。是謂：宿住隨念智。

諸他心智，皆現知他心心所法耶？

答：應作四句。

有他心智，非現知他心心所法。謂：過去、未來他心智。


有現知他心心所法，非他心智。謂：如有一或覩相，或聞語，或得如是生處得智，能現知他心心所法。


有他心智，亦現知他心心所法。謂：若智修所成，是修果，依止修，已得不失，能現知他現在欲、色界心心所法，或無漏心心所法。


有非他心智，亦非現知他心心所法。謂：除前相。




諸宿住隨念智，皆現憶知諸宿住事耶？

答：應作四句。

有宿住隨念智，非現憶知諸宿住事。謂：過去、未來宿住隨念智。


有現憶知諸宿住事，非宿住隨念智。謂：如有一得自性念生智，或得如是生處得智，能現憶知諸宿住事。


有宿住隨念智，亦現憶知諸宿住事。謂：若智修所成，是修果，依止修，已得不失，能現憶知諸宿住事種種相狀。及所言說。


有非宿住隨念智，亦非現憶知諸宿住事。謂：除前相。




諸宿住隨念智，皆知他過去蘊處界心相續耶？

答：應作四句。

有宿住隨念智，非知他過去蘊、處、界心相續。謂：若智修所成，是修果，依止修，已得不失，知自前生過去蘊、處、界心相續。


有知他過去蘊、處、界心相續，非宿住隨念智。謂：若智修所成，是修果，依止修，已得不失，知他此生過去蘊、處、界心相續。


有宿住隨念智，亦知他過去蘊、處、界心相續。謂：若智修所成，是修果，依止修，已得不失，知他前生過去蘊、處、界心相續。


有非宿住隨念智，亦非知他過去蘊、處、界心相續。謂：若智修所成，是修果，依止修，已得不失，知自此生過去蘊、處、界心相續。




云何時愛心解脫？

答：時解脫阿羅漢盡智，或無學正見相應心勝解、已勝解、當勝解。

云何不動心解脫？

答：不動法阿羅漢盡智、無生智，或無學正見相應心勝解、已勝解、當勝解。

諸時愛心解脫皆盡智相應耶？

答：應作四句。

有時愛心解脫，非盡智相應。謂：時解脫阿羅漢、無學正見相應心勝解、已勝解、當勝解。


有盡智相應，非時愛心解脫。謂：不動法阿羅漢盡智相應心勝解、已勝解、當勝解。


有時愛心解脫，亦盡智相應。謂：時解脫阿羅漢盡智相應心勝解，已勝解、當勝解。


有非時愛心解脫，亦非盡智相應。謂：不動法阿羅漢無生智，或無學正見相應心勝解、已勝解、當勝解。




諸不動心解脫皆無生智相應耶？

答：諸無生智相應，皆不動心解脫。

有不動心解脫，非無生智相應。謂：不動法阿羅漢盡智，或無學正見相應心勝解，已勝解，當勝解。

何緣時心解脫名愛耶？

答：時解脫阿羅漢恒於此法慇懃守護，寶愛執藏，勿我遇緣退失此法。如一目人，自及親友，慇懃守護，寶愛執藏，勿遇寒熱、塵翳等緣，令此一目，更當失壞。彼亦如是，故名為愛。

云何學明？

答：學慧。

云何學智？

答：學八智。

云何無學明？

答：無學慧。

云何無學智？

答：無學八智。

諦現觀時，於何最初而得證淨？佛耶？法耶？僧耶？

答：苦、集、滅現觀時，於——法——最初得證淨。

道現觀時，於佛、法、僧最初得證淨。

諸預流者於四顛倒，幾已斷？幾未斷耶？

答：一切已斷。

諸預流者於空、無願、無相三三摩地成就，過去幾？未來幾？現在幾？

答：未來：一切。過去：若已滅不失。現在：若現在前。

諸道過去，皆已修已息耶？

答：諸道過去，皆已修已息。

有道已修已息，非過去；謂：道未來，已修已息。

諸道「未來」，皆「未已修已息」耶？

答：應作四句。

有道「未來」，非「未已修已息」。謂：道未來，已修已息。


有道「未已修已息」，非「未來」。謂：未曾得道，初現在前。


有道「未來」，亦「未已修已息」。謂：道未來，未已修已息。


有道非「未來」，亦非「未已修已息」。謂：道過去；及曾得道，今現在前。




諸道現在，皆正修耶？

答：諸道現在，皆正修。

有道正修，非現在。謂：未曾得道，初現在前；所修未來，彼種類道。

智蘊第三中修智納息第四之一

八智攝成修　　相緣緣斷證
智知想七善　　此章願具說

有八智。謂：法智乃至道智。

云何法智？

答：於欲界諸行——諸行因、諸行滅、諸行能斷道，所有無漏智。

又！於法智及法智地，所有無漏智，是謂：法智。

云何類智？

答：於色、無色界諸行——諸行因、諸行滅、諸行能斷道，所有無漏智。

又！於類智及類智地，所有無漏智，是謂：類智。

云何他心智？

答：若智是修果，知他現在心心所法。

云何世俗智？

答：三界有漏慧。

云何苦智？

答：於諸行作——苦、非常、空、非我行相轉智。

云何集智？

答：於諸行因作——因、集、生、緣行相轉智。

云何滅智？

答：於諸行滅作——滅、靜、妙、離行相轉智。

云何道智？

答：於諸行對治道作——道、如、行、出行相轉智。

法智乃至道智，於八智中一一攝幾？

答：法智攝法智——五智少分。謂：他心智，苦、集、滅、道智。

類智攝類智——五智少分。謂：他心智，苦、集、滅、道智。

他心智攝他心智。四智少分。謂：法、類、世俗、道智。

世俗智攝世俗智。他心智少分。

苦智攝苦智——二智少分。謂：法、類智。

集智攝集智——二智少分。謂：法、類智。

滅智攝滅智——二智少分。謂：法、類智。

道智攝道智——三智少分。謂：法、類、他心智。

若成就法智，於此八智幾成就？幾不成就？

答：或三、四、五、六、七、八。謂：

苦法智、苦類智忍時：——無他心智，成就三。有他心智，成就四。

苦類智、集法智忍時：——無他心智，成就四。有他心智，成就五。

集法智乃至滅法智忍時：無他心智，成就五。有他心智，成就六。

滅法智乃至道法智忍時：無他心智，成就六。有他心智，成就七。

道法智乃至道類智時：——無他心智，成就七。有他心智，成就八。

若成就類智，於此八智幾成就？幾不成就？

答：或四、五、六、七、八。謂：

苦類智、集法智忍時：——無他心智。成就四。有他心智，成就五。

集法智乃至滅法智忍時：無他心智。成就五。有他心智，成就六。

滅法智乃至道法智忍時：無他心智。成就六。有他心智，成就七。

道法智乃至道類智時：——無他心智。成就七。有他心智，成就八。

若成就他心智，於此八智幾成就？幾不成就？

答：或二、四、五、六、七、八。謂異生及聖者：

苦法智忍時：——成就二。

苦法智、苦類智忍時：——成就四。

苦類智、集法智忍時：——成就五。

集法智乃至滅法智忍時：成就六。

滅法智乃至道法智忍時：成就七。

道法智乃至道類智時：——成就八。

若成就世俗智，於此八智幾成就？幾不成就？

答：或一、二、三、四、五、六、七、八。謂異生及聖者：

苦法智忍時：——無他心智，成就一。有他心智，成就二。

苦法智、苦類智忍時：——無他心智，成就三。有他心智，成就四。

苦類智、集法智忍時：——無他心智，成就四。有他心智，成就五。

集法智乃至滅法智忍時：無他心智，成就五。有他心智，成就六。

滅法智乃至道法智忍時：無他心智，成就六。有他心智，成就七。

道法智乃至道類智時：——無他心智，成就七。有他心智，成就八。

若成就苦智，於此八智幾成就？幾不成就？

答：或三、四、五、六、七、八。謂：

苦法智、苦類智忍時：——無他心智，成就三。有他心智，成就四。

苦類智、集法智忍時：——無他心智，成就四。有他心智，成就五。

集法智乃至滅法智忍時：無他心智，成就五。有他心智，成就六。

滅法智乃至道法智忍時：無他心智，成就六。有他心智，成就七。

道法智乃至道類智時：——無他心智，成就七。有他心智，成就八。

若成就集智，於此八智幾成就？幾不成就？

答：或五、六、七、八。謂：

集法智乃至滅法智忍時：無他心智，成就五。有他心智，成就六。

滅法智乃至道法智忍時：無他心智，成就六。有他心智，成就七。

道法智乃至道類智時：——無他心智，成就七。有他心智，成就八。

若成就滅智，於此八智幾成就？幾不成就？

答：或六、七、八。謂：

滅法智乃至道法智忍時：無他心智，成就六。有他心智，成就七。

道法智乃至道類智時：——無他心智，成就七。有他心智，成就八。

若成就道智，於此八智幾成就？幾不成就？

答：或七、八。謂：——無他心智，成就七。有他心智，成就八。

若修法智，亦類智耶？

答：應作四句。

有修法智非類智。謂：

入現觀苦、集、滅、道法智時。

學見迹阿羅漢，已得法智現在前時。


有修類智非法智。謂：

入現觀苦、集、滅類智時。

學見迹阿羅漢，已得類智現在前時。


有俱修。謂：

入現觀道類智時。

學見迹阿羅漢，未得無漏智現在前時。

未得世俗智現在前，能俱修時。


有俱不修。謂：

學見迹阿羅漢，已得世俗智現在前時。

未得世俗智現在前，俱不修時。

一切異生，染污心、無記心、無想定、滅定、無想天、無漏忍時。




若修法智，亦他心智耶？

答：應作四句。

有修法智，非他心智。謂：

入現觀苦、集、滅、道、法智時。

未離欲染者，入現觀道類智時。

學見迹阿羅漢，已得法智現在前，非他心智時。

未得無漏智現在前，不修他心智時。

未得世俗智現在前，修法智，非他心智時。


有修他心智，非法智。謂：

異生，已得、未得他心智現在前時。

未得世俗智現在前，修他心智時。

學見迹阿羅漢，已得他心智現在前，非法智時。


有俱修。謂：

已離欲染，入現觀道類智時。

學見迹阿羅漢，已得法智現在前，是他心智時。

未得無漏智現在前，修他心智時。

未得世俗智現在前，能俱修時。


有俱不修。謂：

入現觀苦、集、滅類智時。

學見迹阿羅漢，已得無漏智現在前，非法智、他心智時。

已得世俗智現在前，非他心智時。

未得世俗智現在前，俱不修時。

異生，不修他心智時。

一切染污心、無記心、無想定、滅定、無想天、無漏忍時。




若修法智，亦世俗智耶？

答：應作四句。

有修法智非，世俗智。謂：

入現觀苦、集、滅、道法智，道類智時。

學見迹阿羅漢，已得法智現在前時。

未得無漏智現在前，不修世俗智時。


有修世俗智，非法智。謂：

諸異生，已得、未得世俗智現在前時。

入現觀苦、集、滅類智時。

學見迹阿羅漢，已得世俗智現在前時。

未得世俗智現在前，不修法智時。


有俱修。謂：

學見迹阿羅漢，未得無漏智現在前，修世俗智時。

未得世俗智現在前，修法智時。


有俱不修。謂：

學見迹阿羅漢，已得無漏智現在前，非法智時。

一切染污心、無記心、無想定、滅定、無想天、無漏忍時。




若修法智，亦苦智耶？

答：應作四句。

有修法智，非苦智。謂：

入現觀集、滅、道法智時。

學見迹阿羅漢，已得法智現在前，非苦智時。


有修苦智，非法智。謂：

入現觀苦類智時。

學見迹阿羅漢，已得苦智現在前，非法智時。


有俱修。謂：

入現觀苦法智，及道類智時。

學見迹阿羅漢，已得苦法智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀集、滅類智時。

學見迹阿羅漢，已得無漏智現在前，非法、苦智時。

已得世俗智現在前時。

未得世俗智現在前，不修法、苦智時。

一切異生，染污心、無記心、無想定、滅定、無想天、無漏忍時。




若修法智，亦集智耶？

答：應作四句。

有修法智非修智。謂：

入現觀苦、滅、道法智時。

學見迹阿羅漢，已得法智現在前，非集智時。


有修集智非法智。謂：

入現觀集類智時。

學見迹阿羅漢，已得集智現在前，非法智時。


有俱修。謂：

入現觀集法智，道類智時。

學見迹阿羅漢，已得集法智現在前時。

未得無漏智現在前時。

未得世俗智現在前，修法、集智時。


有俱不修。謂：

入現觀苦滅類智時。

學見迹阿羅漢，已得無漏智現在前，非法、集智時。

已得世俗智現在前時。

未得世俗智現在前，不修法、集智時。

一切異生，染污心、無記心、無想定、滅定、無想天、無漏忍時。




若修法智，亦滅智耶？

答：應作四句。

有修法智非滅智。謂：

入現觀苦、集、道法智時。

學見迹阿羅漢，已得法智現在前，非滅智時。


有修滅智非法智。謂：

入現觀滅類智時。

學見迹阿羅漢，已得滅智現在前，非法智時。


有俱修。謂：

入現觀滅法智，道類智時。

學見迹阿羅漢，已得滅法智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀苦、集類智時。

學見迹阿羅漢，已得無漏智現在前，非法、滅智時。

已得世俗智現在前時。

未得世俗智現在前，俱不修時。

一切異生，染污心、無記心、無想定、滅定無想天、無漏忍時。




若修法智，亦道智耶？

答：應作四句。

有修法智，非道智。謂：

入現觀苦、集、滅法智時。

學見迹阿羅漢，已得法智現在前，非道智時。


有修道智，非法智。謂：

學見迹阿羅漢，已得道智現在前，非法智時。


有俱修。謂：

入現觀道法智、道類智時。

學見迹阿羅漢，已得道法智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀苦、集、滅類智時。

學見迹阿羅漢，已得無漏智現在前。非法、道智時。

已得世俗智現在前時。

未得世俗智現在前，俱不修時。

一切異生，染污心、無記心、無想定、滅定、無想天、無漏忍時。




若修類智，亦他心智耶？

答：應作四句。

有修類智，非他心智。謂：

入現觀苦、集、滅類智時。

未離欲染者，道類智時。

學見迹阿羅漢，已得類智現在前，非他心智時。

未得無漏智現在前，不修他心智時。

未得世俗智現在前，修類智、非他心智時。


有修他心智，非類智。謂：

異生已得、未得他心智現在前時。

未得世俗智現在前，修他心智時。

學見迹阿羅漢，已得他心智現在前，非類智時。


有俱修。謂：

已離欲染者，入現觀道類智時。

學見迹阿羅漢，已得類智現在前，是他心智時。

未得無漏智現在前，修他心智時。

未得世俗智現在前，能俱修時。


有俱不修。謂：

入現觀苦、集、滅、道法智時。

學見迹阿羅漢，已得無漏智現在前。非類他心智時。

已得世俗智現在前，非他心智時。

未得世俗智現在前，俱不修時。

異生，不修他心智時。

一切染污心、無記心、無想定、滅定、無想天、無漏忍時。




若修類智，亦世俗智耶？

答：應作四句。

有修類智，非世俗智。謂：

入現觀道類智時。

學見迹阿羅漢，已得類智現在前時。

未得無漏智現在前，不修世俗智時。


有修世俗智，非類智。謂：

異生已得、未得世俗智現在前時。

學見迹阿羅漢，已得世俗智現在前時。

未得世俗智現在前，不修類智時。


有俱修。謂：

入現觀苦、集、滅類智時。

學見迹阿羅漢，未得無漏智現在前，修世俗智時。

未得世俗智現在前，修類智時。


有俱不修。謂：

入現觀苦、集、滅、道法智時。

學見迹阿羅漢，已得無漏智現在前，非類智時。

一切染污心、無記心、無想定、滅定、無想天、無漏忍時。




若修類智，亦苦智耶？

答：應作四句。

有修類智非苦智。謂：

入現觀集、滅類智時。

學見迹阿羅漢，已得類智現在前，非苦智時。


有修苦智非類智。謂：

入現觀苦法智時。

學見迹阿羅漢，已得苦智現在前，非類智時。


有俱修。謂：

入現觀苦、道類智時。

學見迹阿羅漢，已得苦類智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀集、滅、道法智時。

學見迹阿羅漢，已得無漏智現在前，非類、苦智時。

已得世俗智現在前時。

未得世俗智現在前，俱不修時。

一切異生，染污心、無記心、無想定、滅定、無想天、無漏忍時。




若修類智，亦集智耶？

答：應作四句。

有修類智，非集智。謂：

入現觀苦、滅類智時。

學見迹阿羅漢，已得類智現在前，非集智時。


有修集智，非類智。謂：

入現觀集法智時。

學見迹阿羅漢，已得集智現在前，非類智時。


有俱修。謂：

入現觀集、道類智時。

學見迹阿羅漢，已得集類智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀苦、滅、道法智時。

學見迹阿羅漢，已得無漏現在前，非類、集智時。

已得世俗智現在前時。

未得世俗智現在前，俱不修時。

一切異生，染污心、無記心、無想定、滅定、無想天、無漏忍時。




若修類智，亦滅智耶？

答：應作四句。

有修類智非滅智。謂：

入現觀苦、集類智時。

學見迹阿羅漢，已得類智現在前，非滅智時。


有修滅智非類智。謂：

入現觀滅法智時。

學見迹阿羅漢，已得滅智現在前，非類智時。


有俱修。謂：

入現觀滅、道類智時。

學見迹阿羅漢，已得滅類智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀苦、集、道法智時。

學見迹阿羅漢，已得無漏智現在前，非類、滅智時。

已得世俗智現在前時。

未得世俗智現在前，俱不修時。

一切異生，染污心、無記心、無想定、滅定、無想天、無漏忍時。




若修類智，亦道智耶？

答：應作四句。

有修類智非道智。謂：

入現觀苦、集、滅類智時。

學見迹阿羅漢，已得類智現在前，非道智時。


有修道智非類智。謂：

入現觀道法智時。

學見迹阿羅漢，已得道智現在前，非類智時。


有俱修。謂：

入現觀道類智時。

學見迹阿羅漢，已得道類智現在前時。

未得無漏智現在前時。

未得世俗智現在前，能俱修時。


有俱不修。謂：

入現觀苦、集、滅法智時。

學見迹阿羅漢，已得無漏智現在前，非道類智時。

已得世俗智現在前時。

未得世俗智現在前，俱不修時。

一切異生，染污心、無記心、無想定、滅定、無想天、無漏忍時。




若修他心智，亦世俗智耶？

答：應作四句。

有修他心智非世俗智。謂：

已離欲染者，入現觀道類智時。

學見迹阿羅漢，已得他心智現在前，非世俗智時。

未得無漏智現在前，修他心智，非世俗智時。


有修世俗智，非他心智。謂：

無他心智異生，已得、未得世俗智現在前時。

有他心智異生，已得世俗智現在前，非他心智時。

未得世俗智現在前，不修他心智時。

入現觀苦、集、滅類智時。

學見迹阿羅漢，已得世俗智現在前，非他心智時。

未得世俗智現在前，不修他心智時。

未得無漏智現在前，修世俗智，非他心智時。


有俱修。謂：

異生，已得、未得他心智現在前時。

未得世俗智現在前，修他心智時。

學見迹阿羅漢，已得世俗、他心智現在前時。

未得世俗智現在前，修他心智時。

未得無漏智現在前，能俱修時。


有俱不修。謂：

入現觀苦、集、滅、道法智時。

未離欲染者，入現觀道類智時。

學見迹阿羅漢，已得無漏智現在前，非他心智時。

未得無漏智現在前，俱不修時。

一切染污心、無記心、無想定、滅定、無想天、無漏忍時。




若修他心智，亦苦智耶？

答：應作四句。

有修他心智，非苦智。謂：

異生已得、未得他心智現在前時。

未得世俗智現在前，修他心智時。

學見迹阿羅漢，已得他心智現在前時。


有修苦智，非他心智。謂：

入現觀苦法、類智時。

未離欲染者，入現觀道類智時。

學見迹阿羅漢，已得苦智現在前時。

未得無漏智現在前，不修他心智時。

未得世俗智現在前，修苦智，非他心智時。


有俱修。謂：

已離欲染者，入現觀道類智時。

學見迹阿羅漢，未得無漏智現在前，修他心智時。

未得世俗智現在前，能俱修時。


有俱不修。謂：

入現觀集、滅法、類智，道法智時。

學見迹阿羅漢，已得無漏智現在前，非他心、苦智時。

已得世俗智現在前，非他心智時。

未得世俗智現在前，俱不修時。

異生，不修他心智時。

一切染污心、無記心、無想定、滅定、無想天、無漏忍時。




若修他心智，亦集智耶？

答：應作四句。

有修他心智非集智。謂：

異生已得、未得他心智現在前時。

未得世俗智現在前，修他心智時。

學見迹阿羅漢，已得他心智現在前時。


有修集智，非他心智。謂：

入現觀集法、類智時。

未離欲染者。入現觀道類智時。

學見迹阿羅漢，已得集智現在前時。

未得無漏智現在前，不修他心智時。

未得世俗智現在前，修集智，非他心智時。


有俱修。謂：

已離欲染者，入現觀道類智時。

學見迹阿羅漢，未得無漏智現在前，修他心智時。

未得世俗智現在前，能俱修時。


有俱不修。謂：

入現觀苦、滅法、類智，道法智時。

學見迹阿羅漢，已得無漏智現在前，非他心、集智時。

已得世俗智現在前，非他心智時。

未得世俗智現在前，俱不修時。

異生，不修他心智時。

一切染污心、無記心、入無想定、滅定、無想天、無漏忍時。




若修他心智，亦滅智耶？

答：應作四句。

有修他心智非滅智。謂：

異生已得、未得他心智現在前時。

未得世俗智現在前，修他心智時。

學見迹阿羅漢，已得他心智現在前時。


有修滅智非他心智。謂：

入現觀滅法、類智時。

未離欲染者，入現觀道類智時。

學見迹阿羅漢，已得滅智現在前時。

未得無漏智現在前，不修他心智時。

未得世俗智現在前，修滅智，非他心智時。


有俱修。謂：

已離欲染者，入現觀道類智時。

學見迹阿羅漢，未得無漏智現在前，修他心智時。

未得世俗智現在前，能俱修時。


有俱不修。謂：

入現觀苦、集法、類智，道法智時。

學見迹阿羅漢，已得無漏智現在前，非他心、滅智時。

已得世俗智現在前，非他心智時。

未得世俗智現在前，俱不修時。

異生，不修他心智時。

一切染污心、無記心、無想定、滅定、無想天、無漏忍時。




若修他心智，亦道智耶？

答：應作四句。

有修他心智，非道智。謂：

異生已得、未得他心智現在前時。

未得世俗智現在前，修他心智時。

學見迹阿羅漢，已得他心智現在前，非道智時。


有修道智，非他心智。謂：

入現觀道法智時。

未離欲染者，入現觀道類智時。

學見迹阿羅漢，已得道智現在前，非他心智時。

未得無漏智現在前，不修他心智時。

未得世俗智現在前，修道智，非他心智時。


有俱修。謂：

已離欲染者，入現觀道類智時。

學見迹阿羅漢，已得他心、道智現在前時。

未得無漏智現在前，修他心智時。

未得世俗智現在前，能俱修時。


有俱不修。謂：

入現觀苦、集、滅法、類智時。

學見迹阿羅漢，已得無漏智現在前，非他心、道智時。

已得世俗智現在前，非他心智時。

未得世俗智現在前，俱不修時。

異生，不修他心智時。

一切染污心、無記心、無想定、滅定、無想天、無漏忍時。




若修世俗智，亦苦智耶？

答：應作四句。

有修世俗智，非苦智。謂：

異生已得、未得世俗智現在前時。

入現觀集、滅類智時。

學見迹阿羅漢，已得世俗智現在前時。

未得世俗智現在前，不修苦智時。


有修苦智，非世俗智。謂：

入現觀苦法智、道類智時。

學見迹阿羅漢，已得苦智現在前時。

未得無漏智現在前，不修世俗智時。


有俱修。謂：

入現觀苦類智時。

學見迹阿羅漢，未得無漏智現在前，修世俗智時。

未得世俗智現在前，修苦智時。


有俱不修。謂：

入現觀集、滅、道法智時。

學見迹阿羅漢，已得無漏智現在前，非苦智時。

一切染污心、無記心、無想定、滅定、無想天、無漏忍時。




若修世俗智，亦集智耶？

答：應作四句。

有修世俗智，非集智。謂：

異生已得、未得世俗智現在前時。

入現觀苦、滅類智時。

學見迹阿羅漢，已得世俗智現在前時。

未得世俗智現在前，不修集智時。


有修集智，非世俗智。謂：

入現觀集法智、道類智時。

學見迹阿羅漢，已得集智現在前時。

未得無漏智現在前，不修世俗智時。


有俱修。謂：

入現觀集類智時。

學見迹阿羅漢，未得無漏智現在前，修世俗智時。

未得世俗智現在前，修集智時。


有俱不修。謂：

入現觀苦、滅、道法智時。

學見迹阿羅漢，已得無漏智現在前，非集智時。

一切染污心、無記心、無想定、滅定、無想天、無漏忍時。




若修世俗智，亦滅智耶？

答：應作四句。

有修世俗智，非滅智。謂：

異生已得、未得世俗智現在前時。

入現觀苦、集類智時。

學見迹阿羅漢，已得世俗智現在前時。

未得世俗智現在前，不修滅智時。


有修滅智，非世俗智。謂：

入現觀滅法智、道類智時。

學見迹阿羅漢，已得滅智現在前時。

未得無漏智現在前，不修世俗智時。


有俱修。謂：

入現觀滅類智時。

學見迹阿羅漢，未得無漏智現在前，修世俗智時。

未得世俗智現在前，修滅智時。


有俱不修。謂：

入現觀苦、集道法智時。

學見迹阿羅漢，已得無漏智現在前，非滅智時。

一切染污心、無記心、無想定、滅定、無想天、無漏忍時。




若修世俗智，亦道智耶？

答：應作四句。

有修世俗智，非道智。謂：

異生已得、未得世俗智現在前時。

入現觀苦、集、滅類智時。

學見迹阿羅漢，已得世俗智現在前時。

未得世俗智現在前，不修道智時。


有修道智，非世俗智。謂：

入現觀道法、類智時。

學見迹阿羅漢，已得道智現在前時。

未得無漏智現在前，不修世俗智時。


有俱修。謂：

學見迹阿羅漢，已得無漏智現在前，修世俗智時。

未得世俗智現在前，修道智時。


有俱不修。謂：

入現觀苦、集、滅法智時。

學見迹阿羅漢，已得無漏智現在前，非道智時。

一切染污心、無記心、無想定、滅定、無想天、無漏忍時。




說一切有部發智論卷第八

